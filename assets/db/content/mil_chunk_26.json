{"mil6.4.2":{"mil6.4.2:0.1":{"pli":"Milindapañha ","html":"<article id='mil6.4.2'><header><ul><li class='division'>{}</li>"},"mil6.4.2:0.2":{"pli":"Anumānapañha ","html":"<li>{}</li>"},"mil6.4.2:0.3":{"pli":"Anumānavagga ","html":"<li>{}</li></ul>"},"mil6.4.2:0.4":{"pli":"2. Dhutaṅgapañha ","html":"<h1 class='sutta-title'>{}</h1></header>"},"mil6.4.2:1.1":{"pli":"“Passatāraññake bhikkhū, ","html":"<blockquote class='gatha'><p><span class='verse-line'>{}</span>"},"mil6.4.2:1.2":{"pli":"ajjhogāḷhe dhute guṇe; ","html":"<span class='verse-line'>{}</span>"},"mil6.4.2:1.3":{"pli":"Puna passati gihī rājā, ","html":"<span class='verse-line'>{}</span>"},"mil6.4.2:1.4":{"pli":"anāgāmiphale ṭhite. ","html":"<span class='verse-line'>{}</span></p>"},"mil6.4.2:2.1":{"pli":"Ubhopi te viloketvā, ","html":"<p><span class='verse-line'>{}</span>"},"mil6.4.2:2.2":{"pli":"uppajji saṃsayo mahā; ","html":"<span class='verse-line'>{}</span>"},"mil6.4.2:2.3":{"pli":"Bujjheyya ce gihī dhamme, ","html":"<span class='verse-line'>{}</span>"},"mil6.4.2:2.4":{"pli":"dhutaṅgaṃ nipphalaṃ siyā. ","html":"<span class='verse-line'>{}</span></p>"},"mil6.4.2:3.1":{"pli":"Paravādivādamathanaṃ, ","html":"<p><span class='verse-line'>{}</span>"},"mil6.4.2:3.2":{"pli":"nipuṇaṃ piṭakattaye; ","html":"<span class='verse-line'>{}</span>"},"mil6.4.2:3.3":{"pli":"Handa pucche kathiseṭṭhaṃ, ","html":"<span class='verse-line'>{}</span>"},"mil6.4.2:3.4":{"pli":"so me kaṅkhaṃ vinessatī”ti. ","html":"<span class='verse-line'>{}</span></p></blockquote>"},"mil6.4.2:4.1":{"pli":"Atha kho milindo rājā yenāyasmā nāgaseno tenupasaṅkami, upasaṅkamitvā āyasmantaṃ nāgasenaṃ abhivādetvā ekamantaṃ nisīdi, ekamantaṃ nisinno kho milindo rājā āyasmantaṃ nāgasenaṃ etadavoca—","html":"<p>{}"},"mil6.4.2:4.2":{"pli":"“bhante nāgasena, atthi koci gihī agāriko kāmabhogī puttadārasambādhasayanaṃ ajjhāvasanto kāsikacandanaṃ paccanubhonto mālāgandhavilepanaṃ dhārayanto jātarūparajataṃ sādiyanto maṇimuttākañcanavicittamoḷibaddho yena santaṃ paramatthaṃ nibbānaṃ sacchikatan”ti? ","html":"{}</p>"},"mil6.4.2:5.1":{"pli":"“Na, mahārāja, ekaññeva sataṃ na dve satāni na tīṇi cattāri pañca satāni na sahassaṃ na satasahassaṃ na koṭisataṃ na koṭisahassaṃ na koṭisatasahassaṃ, tiṭṭhatu, mahārāja, dasannaṃ vīsatiyā satassa sahassassa abhisamayo, katamena te pariyāyena anuyogaṃ dammī”ti. ","html":"<p>{}</p>"},"mil6.4.2:6.1":{"pli":"“Tvamevetaṃ brūhī”ti. ","html":"<p>{}"},"mil6.4.2:6.2":{"pli":"“Tena hi te, mahārāja, kathayissāmi satena vā sahassena vā satasahassena vā koṭiyā vā koṭisatena vā koṭisahassena vā koṭisatasahassena vā, yā kāci navaṅge buddhavacane sallekhitācārappaṭipattidhutavaraṅgaguṇanissitā kathā, tā sabbā idha samosarissanti. ","html":"{}"},"mil6.4.2:6.3":{"pli":"Yathā, mahārāja, ninnunnatasamavisamathalāthaladesabhāge abhivuṭṭhaṃ udakaṃ, sabbaṃ taṃ tato vinigaḷitvā mahodadhiṃ sāgaraṃ samosarati; ","html":"{}"},"mil6.4.2:6.4":{"pli":"evameva kho, mahārāja, sampādake sati yā kāci navaṅge buddhavacane sallekhitācārappaṭipattidhutaṅgaguṇadharanissitā kathā, tā sabbā idha samosarissanti. ","html":"{}</p>"},"mil6.4.2:7.1":{"pli":"Mayhampettha, mahārāja, paribyattatāya buddhiyā kāraṇaparidīpanaṃ samosarissati, teneso attho suvibhatto vicitto paripuṇṇo parisuddho samānīto bhavissati. ","html":"<p>{}"},"mil6.4.2:7.2":{"pli":"Yathā, mahārāja, kusalo lekhācariyo anusiṭṭho lekhaṃ osārento attano byattatāya buddhiyā kāraṇaparidīpanena lekhaṃ paripūreti, evaṃ sā lekhā samattā paripuṇṇā anūnikā bhavissati. ","html":"{}"},"mil6.4.2:7.3":{"pli":"Evameva mayhampettha paribyattatāya buddhiyā kāraṇaparidīpanaṃ samosarissati, teneso attho suvibhatto vicitto paripuṇṇo parisuddho samānīto bhavissati. ","html":"{}</p>"},"mil6.4.2:8.1":{"pli":"Nagare, mahārāja, sāvatthiyā pañcakoṭimattā ariyasāvakā bhagavato upāsakaupāsikāyo sattapaṇṇāsasahassāni tīṇi ca satasahassāni anāgāmiphale patiṭṭhitā, te sabbepi gihīyeva, na pabbajitā. ","html":"<p>{}"},"mil6.4.2:8.2":{"pli":"Puna tattheva kaṇḍambamūle yamakapāṭihāriye vīsati pāṇakoṭiyo abhisamiṃsu, puna cūḷarāhulovāde, mahāmaṅgalasuttante, samacittapariyāye, parābhavasuttante, purābhedasuttante, kalahavivādasuttante, cūḷabyūhasuttante, mahābyūhasuttante, tuvaṭakasuttante, sāriputtasuttante gaṇanapathamatītānaṃ devatānaṃ dhammābhisamayo ahosi. ","html":"{}</p>"},"mil6.4.2:9.1":{"pli":"Nagare rājagahe paññāsasahassāni tīṇi ca satasahassāni ariyasāvakā bhagavato upāsakaupāsikāyo, puna tattheva dhanapālahatthināgadamane navuti pāṇakoṭiyo, pārāyanasamāgame pāsāṇakacetiye cuddasa pāṇakoṭiyo, puna indasālaguhāyaṃ asīti devatākoṭiyo, puna bārāṇasiyaṃ isipatane migadāye paṭhame dhammadesane aṭṭhārasa brahmakoṭiyo aparimāṇā ca devatāyo, puna tāvatiṃsabhavane paṇḍukambalasilāyaṃ abhidhammadesanāya asīti devatākoṭiyo, devorohaṇe saṅkassanagaradvāre lokavivaraṇapāṭihāriye pasannānaṃ naramarūnaṃ tiṃsa koṭiyo abhisamiṃsu. ","html":"<p>{}</p>"},"mil6.4.2:10.1":{"pli":"Puna sakkesu kapilavatthusmiṃ nigrodhārāme buddhavaṃsadesanāya mahāsamayasuttantadesanāya ca gaṇanapathamatītānaṃ devatānaṃ dhammābhisamayo ahosi. ","html":"<p>{}"},"mil6.4.2:10.2":{"pli":"Puna sumanamālākārasamāgame, garahadinnasamāgame, ānandaseṭṭhisamāgame, jambukājīvakasamāgame, maṇḍukadevaputtasamāgame, maṭṭhakuṇḍalidevaputtasamāgame, sulasānagarasobhinisamāgame, sirimānagarasobhinisamāgame, pesakāradhītusamāgame, cūḷasubhaddāsamāgame, sāketabrāhmaṇassa āḷāhanadassanasamāgame, sūnāparantakasamāgame, sakkapañhasamāgame, tirokuṭṭasamāgame, ratanasuttasamāgame paccekaṃ caturāsītiyā pāṇasahassānaṃ dhammābhisamayo ahosi, yāvatā, mahārāja, bhagavā loke aṭṭhāsi, tāva tīsu maṇḍalesu soḷasasu mahājanapadesu yattha yattha bhagavā vihāsi, tattha tattha yebhuyyena dve tayo cattāro pañca sataṃ sahassaṃ satasahassaṃ devā ca manussā ca santaṃ paramatthaṃ nibbānaṃ sacchikariṃsu. ","html":"{}"},"mil6.4.2:10.3":{"pli":"Ye te, mahārāja, devā gihīyeva, na te pabbajitā, etāni ceva, mahārāja, aññāni ca anekāni devatākoṭisatasahassāni gihī agārikā kāmabhogino santaṃ paramatthaṃ nibbānaṃ sacchikariṃsū”ti. ","html":"{}</p>"},"mil6.4.2:11.1":{"pli":"“Yadi, bhante nāgasena, gihī agārikā kāmabhogino santaṃ paramatthaṃ nibbānaṃ sacchikaronti, atha imāni dhutaṅgāni kimatthaṃ sādhenti, tena kāraṇena dhutaṅgāni akiccakarāni honti. ","html":"<p>{}"},"mil6.4.2:11.2":{"pli":"Yadi, bhante nāgasena, vinā mantosadhehi byādhayo vūpasamanti, kiṃ vamanavirecanādinā sarīradubbalakaraṇena? ","html":"{}"},"mil6.4.2:11.3":{"pli":"Yadi muṭṭhīhi paṭisattuniggaho bhavati, kiṃ asisattisaradhanukodaṇḍalaguḷamuggarehi? ","html":"{}"},"mil6.4.2:11.4":{"pli":"Yadi gaṇṭhikuṭilasusirakaṇṭalatāsākhā ālambitvā rukkhamabhirūhanaṃ bhavati, kiṃ dīghadaḷhanisseṇipariyesanena? ","html":"{}"},"mil6.4.2:11.5":{"pli":"Yadi thaṇḍilaseyyāya dhātusamatā bhavati, kiṃ sukhasamphassamahatimahāsirisayanapariyesanena? ","html":"{}"},"mil6.4.2:11.6":{"pli":"Yadi ekako sāsaṅkasappaṭibhayavisamakantārataraṇasamattho bhavati, kiṃ sannaddhasajjamahatimahāsatthapariyesanena? ","html":"{}"},"mil6.4.2:11.7":{"pli":"Yadi nadisaraṃ bāhunā tarituṃ samattho bhavati, kiṃ dhuvasetunāvāpariyesanena? ","html":"{}"},"mil6.4.2:11.8":{"pli":"Yadi sakasantakena ghāsacchādanaṃ kātuṃ pahoti, kiṃ parūpasevanapiyasamullāpapacchāpuredhāvanena? ","html":"{}"},"mil6.4.2:11.9":{"pli":"Yadi akhātataḷāke udakaṃ labhati, kiṃ udapānataḷākapokkharaṇikhaṇanena? ","html":"{}"},"mil6.4.2:11.10":{"pli":"Evameva kho, bhante nāgasena, yadi gihī agārikā kāmabhogino santaṃ paramatthaṃ nibbānaṃ sacchikaronti, kiṃ dhutaguṇavarasamādiyanenā”ti? ","html":"{}</p>"},"mil6.4.2:12.1":{"pli":"“Aṭṭhavīsati kho panime, mahārāja, dhutaṅgaguṇā yathābhuccaguṇā, yehi guṇehi dhutaṅgāni sabbabuddhānaṃ pihayitāni patthitāni. ","html":"<p>{}"},"mil6.4.2:12.2":{"pli":"Katame aṭṭhavīsati? ","html":"{}"},"mil6.4.2:12.3":{"pli":"Idha, mahārāja, dhutaṅgaṃ suddhājīvaṃ sukhaphalaṃ anavajjaṃ na paradukkhāpanaṃ abhayaṃ asampīḷanaṃ ekantavaḍḍhikaṃ aparihāniyaṃ amāyaṃ ārakkhā patthitadadaṃ sabbasattadamanaṃ saṃvarahitaṃ patirūpaṃ anissitaṃ vippamuttaṃ rāgakkhayaṃ dosakkhayaṃ mohakkhayaṃ mānappahānaṃ kuvitakkacchedanaṃ kaṅkhāvitaraṇaṃ kosajjaviddhaṃsanaṃ aratippahānaṃ khamanaṃ atulaṃ appamāṇaṃ sabbadukkhakkhayagamanaṃ, ime kho, mahārāja, aṭṭhavīsati dhutaṅgaguṇā yathābhuccaguṇā yehi guṇehi dhutaṅgāni sabbabuddhānaṃ pihayitāni patthitāni. ","html":"{}</p>"},"mil6.4.2:13.1":{"pli":"Ye kho te, mahārāja, dhutaguṇe sammā upasevanti, te aṭṭhārasahi guṇehi samupetā bhavanti. ","html":"<p>{}"},"mil6.4.2:13.2":{"pli":"Katamehi aṭṭhārasahi? ","html":"{}"},"mil6.4.2:13.3":{"pli":"Ācāro tesaṃ suvisuddho hoti, paṭipadā supūritā hoti, kāyikaṃ vācasikaṃ surakkhitaṃ hoti, manosamācāro suvisuddho hoti, vīriyaṃ supaggahitaṃ hoti, bhayaṃ vūpasammati, attānudiṭṭhibyapagatā hoti, āghāto uparato hoti, mettā upaṭṭhitā hoti, āhāro pariññāto hoti, sabbasattānaṃ garukato hoti, bhojane mattaññū hoti, jāgariyamanuyutto hoti, aniketo hoti, yattha phāsu tattha vihārī hoti, pāpajegucchī hoti, vivekārāmo hoti, satataṃ appamatto hoti, ye te, mahārāja, dhutaguṇe sammā upasevanti, te imehi aṭṭhārasahi guṇehi samupetā bhavanti. ","html":"{}</p>"},"mil6.4.2:14.1":{"pli":"Dasa ime, mahārāja, puggalā dhutaguṇārahā. ","html":"<p>{}"},"mil6.4.2:14.2":{"pli":"Katame dasa? ","html":"{}"},"mil6.4.2:14.3":{"pli":"Saddho hoti hirimā dhitimā akuho atthavasī alolo sikkhākāmo daḷhasamādāno anujjhānabahulo mettāvihārī, ime kho, mahārāja, dasa puggalā dhutaguṇārahā. ","html":"{}</p>"},"mil6.4.2:15.1":{"pli":"Ye te, mahārāja, gihī agārikā kāmabhogino santaṃ paramatthaṃ nibbānaṃ sacchikaronti, sabbe te purimāsu jātīsu terasasu dhutaguṇesu katūpāsanā katabhūmikammā, te tattha cārañca paṭipattiñca sodhayitvā ajjetarahi gihīyeva santā santaṃ paramatthaṃ nibbānaṃ sacchikaronti. ","html":"<p>{}</p>"},"mil6.4.2:16.1":{"pli":"Yathā, mahārāja, kusalo issāso antevāsike paṭhamaṃ tāva upāsanasālāyaṃ cāpabhedacāpāropanaggahaṇamuṭṭhippaṭipīḷanaaṅgulivināmanapādaṭhapanasaraggahaṇasannahanaākaḍḍhanasandhāraṇalakkhaniyamanakhipane tiṇapurisakachakaṇatiṇapalālamattikāpuñjaphalakalakkhavedhe anusikkhāpetvā rañño santike upāsanaṃ ārādhayitvā ājaññarathagajaturaṅgadhanadhaññahiraññasuvaṇṇadāsidāsabhariyagāmavaraṃ labhati; ","html":"<p>{}"},"mil6.4.2:16.2":{"pli":"evameva kho, mahārāja, ye te gihī agārikā kāmabhogino santaṃ paramatthaṃ nibbānaṃ sacchikaronti, te sabbe purimāsu jātīsu terasasu dhutaguṇesu katūpāsanā katabhūmikammā, te tattheva cārañca paṭipattiñca sodhayitvā ajjetarahi gihīyeva santā santaṃ paramatthaṃ nibbānaṃ sacchikaronti. ","html":"{}"},"mil6.4.2:16.3":{"pli":"Na, mahārāja, dhutaguṇesu pubbāsevanaṃ vinā ekissāyeva jātiyā arahattaṃ sacchikiriyā hoti, uttamena pana vīriyena uttamāya paṭipattiyā tathārūpena ācariyena kalyāṇamittena arahattaṃ sacchikiriyā hoti. ","html":"{}</p>"},"mil6.4.2:17.1":{"pli":"Yathā vā pana, mahārāja, bhisakko sallakatto ācariyaṃ dhanena vā vattappaṭipattiyā vā ārādhetvā satthaggahaṇachedanalekhanavedhanasalluddharaṇavaṇadhovanasosanabhesajjānulimpanavamanavirecanānuvāsanakiriyamanusikkhitvā vijjāsu katasikkho katūpāsano katahattho āture upasaṅkamati tikicchāya; ","html":"<p>{}"},"mil6.4.2:17.2":{"pli":"evameva kho, mahārāja, ye te gihī agārikā kāmabhogino santaṃ paramatthaṃ nibbānaṃ sacchikaronti, te sabbe purimāsu jātīsu terasasu dhutaguṇesu katūpāsanā katabhūmikammā, te tattheva cārañca paṭipattiñca sodhayitvā ajjetarahi gihīyeva santā santaṃ paramatthaṃ nibbānaṃ sacchikaronti, na, mahārāja, dhutaguṇehi avisuddhānaṃ dhammābhisamayo hoti. ","html":"{}</p>"},"mil6.4.2:18.1":{"pli":"Yathā, mahārāja, udakassa asecanena bījānaṃ avirūhanaṃ hoti; ","html":"<p>{}"},"mil6.4.2:18.2":{"pli":"evameva kho, mahārāja, dhutaguṇehi avisuddhānaṃ dhammābhisamayo na hoti. ","html":"{}</p>"},"mil6.4.2:19.1":{"pli":"Yathā vā pana, mahārāja, akatakusalānaṃ akatakalyāṇānaṃ sugatigamanaṃ na hoti; ","html":"<p>{}"},"mil6.4.2:19.2":{"pli":"evameva kho, mahārāja, dhutaguṇehi avisuddhānaṃ dhammābhisamayo na hoti. ","html":"{}</p>"},"mil6.4.2:20.1":{"pli":"Pathavisamaṃ, mahārāja, dhutaguṇaṃ visuddhikāmānaṃ patiṭṭhānaṭṭhena. ","html":"<p>{}</p>"},"mil6.4.2:21.1":{"pli":"Āposamaṃ, mahārāja, dhutaguṇaṃ visuddhikāmānaṃ sabbakilesamaladhovanaṭṭhena. ","html":"<p>{}</p>"},"mil6.4.2:22.1":{"pli":"Tejosamaṃ, mahārāja, dhutaguṇaṃ visuddhikāmānaṃ sabbakilesavanajjhāpanaṭṭhena. ","html":"<p>{}</p>"},"mil6.4.2:23.1":{"pli":"Vāyosamaṃ, mahārāja, dhutaguṇaṃ visuddhikāmānaṃ sabbakilesamalarajopavāhanaṭṭhena. ","html":"<p>{}</p>"},"mil6.4.2:24.1":{"pli":"Agadasamaṃ, mahārāja, dhutaguṇaṃ visuddhikāmānaṃ sabbakilesabyādhivūpasamanaṭṭhena. ","html":"<p>{}</p>"},"mil6.4.2:25.1":{"pli":"Amatasamaṃ, mahārāja, dhutaguṇaṃ visuddhikāmānaṃ sabbakilesavisanāsanaṭṭhena. ","html":"<p>{}</p>"},"mil6.4.2:26.1":{"pli":"Khettasamaṃ, mahārāja, dhutaguṇaṃ visuddhikāmānaṃ sabbasāmaññaguṇasassavirūhanaṭṭhena. ","html":"<p>{}</p>"},"mil6.4.2:27.1":{"pli":"Manoharasamaṃ, mahārāja, dhutaguṇaṃ visuddhikāmānaṃ patthiticchitasabbasampattivaradadaṭṭhena. ","html":"<p>{}</p>"},"mil6.4.2:28.1":{"pli":"Nāvāsamaṃ, mahārāja, dhutaguṇaṃ visuddhikāmānaṃ saṃsāramahaṇṇavapāragamanaṭṭhena. ","html":"<p>{}</p>"},"mil6.4.2:29.1":{"pli":"Bhīruttāṇasamaṃ, mahārāja, dhutaguṇaṃ visuddhikāmānaṃ jarāmaraṇabhītānaṃ assāsakaraṇaṭṭhena. ","html":"<p>{}</p>"},"mil6.4.2:30.1":{"pli":"Mātusamaṃ, mahārāja, dhutaguṇaṃ visuddhikāmānaṃ kilesadukkhappaṭipīḷitānaṃ anuggāhakaṭṭhena. ","html":"<p>{}</p>"},"mil6.4.2:31.1":{"pli":"Pitusamaṃ, mahārāja, dhutaguṇaṃ visuddhikāmānaṃ kusalavaḍḍhikāmānaṃ sabbasāmaññaguṇajanakaṭṭhena. ","html":"<p>{}</p>"},"mil6.4.2:32.1":{"pli":"Mittasamaṃ, mahārāja, dhutaguṇaṃ visuddhikāmānaṃ sabbasāmaññaguṇapariyesanaavisaṃvādakaṭṭhena. ","html":"<p>{}</p>"},"mil6.4.2:33.1":{"pli":"Padumasamaṃ, mahārāja, dhutaguṇaṃ visuddhikāmānaṃ sabbakilesamalehi anupalittaṭṭhena. ","html":"<p>{}</p>"},"mil6.4.2:34.1":{"pli":"Catujjātiyavaragandhasamaṃ, mahārāja, dhutaguṇaṃ visuddhikāmānaṃ kilesaduggandhapaṭivinodanaṭṭhena. ","html":"<p>{}</p>"},"mil6.4.2:35.1":{"pli":"Girirājavarasamaṃ, mahārāja, dhutaguṇaṃ visuddhikāmānaṃ aṭṭhalokadhammavātehi akampiyaṭṭhena. ","html":"<p>{}</p>"},"mil6.4.2:36.1":{"pli":"Ākāsasamaṃ, mahārāja, dhutaguṇaṃ visuddhikāmānaṃ sabbattha gahaṇāpagatauruvisaṭavitthatamahantaṭṭhena. ","html":"<p>{}</p>"},"mil6.4.2:37.1":{"pli":"Nadīsamaṃ, mahārāja, dhutaguṇaṃ visuddhikāmānaṃ kilesamalapavāhanaṭṭhena. ","html":"<p>{}</p>"},"mil6.4.2:38.1":{"pli":"Sudesakasamaṃ, mahārāja, dhutaguṇaṃ visuddhikāmānaṃ jātikantārakilesavanagahananittharaṇaṭṭhena. ","html":"<p>{}</p>"},"mil6.4.2:39.1":{"pli":"Mahāsatthavāhasamaṃ, mahārāja, dhutaguṇaṃ visuddhikāmānaṃ sabbabhayasuññakhemaabhayavarapavaranibbānanagarasampāpanaṭṭhena. ","html":"<p>{}</p>"},"mil6.4.2:40.1":{"pli":"Sumajjitavimalādāsasamaṃ, mahārāja, dhutaguṇaṃ visuddhikāmānaṃ saṅkhārānaṃ sabhāvadassanaṭṭhena. ","html":"<p>{}</p>"},"mil6.4.2:41.1":{"pli":"Phalakasamaṃ, mahārāja, dhutaguṇaṃ visuddhikāmānaṃ kilesalaguḷasarasattipaṭibāhanaṭṭhena. ","html":"<p>{}</p>"},"mil6.4.2:42.1":{"pli":"Chattasamaṃ, mahārāja, dhutaguṇaṃ visuddhikāmānaṃ kilesavassatividhaggisantāpātapapaṭibāhanaṭṭhena. ","html":"<p>{}</p>"},"mil6.4.2:43.1":{"pli":"Candasamaṃ, mahārāja, dhutaguṇaṃ visuddhikāmānaṃ pihayitapatthitaṭṭhena. ","html":"<p>{}</p>"},"mil6.4.2:44.1":{"pli":"Sūriyasamaṃ, mahārāja, dhutaguṇaṃ visuddhikāmānaṃ mohatamatimiranāsanaṭṭhena. ","html":"<p>{}</p>"},"mil6.4.2:45.1":{"pli":"Sāgarasamaṃ, mahārāja, dhutaguṇaṃ visuddhikāmānaṃ anekavidhasāmaññaguṇavararatanuṭṭhānaṭṭhena, aparimitaasaṅkhyeyyaappameyyaṭṭhena ca. ","html":"<p>{}</p>"},"mil6.4.2:46.1":{"pli":"Evaṃ kho, mahārāja, dhutaguṇaṃ visuddhikāmānaṃ bahūpakāraṃ sabbadarathapariḷāhanudaṃ aratinudaṃ bhayanudaṃ bhavanudaṃ khīlanudaṃ malanudaṃ sokanudaṃ dukkhanudaṃ rāganudaṃ dosanudaṃ mohanudaṃ mānanudaṃ diṭṭhinudaṃ sabbākusaladhammanudaṃ yasāvahaṃ hitāvahaṃ sukhāvahaṃ phāsukaraṃ pītikaraṃ yogakkhemakaraṃ anavajjaṃ iṭṭhasukhavipākaṃ guṇarāsiguṇapuñjaaparimitaasaṅkhyeyyaappameyyaguṇaṃ varaṃ pavaraṃ aggaṃ. ","html":"<p>{}</p>"},"mil6.4.2:47.1":{"pli":"Yathā, mahārāja, manussā upatthambhavasena bhojanaṃ upasevanti, hitavasena bhesajjaṃ upasevanti, upakāravasena mittaṃ upasevanti, tāraṇavasena nāvaṃ upasevanti, sugandhavasena mālāgandhaṃ upasevanti, abhayavasena bhīruttāṇaṃ upasevanti, patiṭṭhāvasena pathaviṃ upasevanti, sippavasena ācariyaṃ upasevanti, yasavasena rājānaṃ upasevanti, kāmadadavasena maṇiratanaṃ upasevanti; ","html":"<p>{}"},"mil6.4.2:47.2":{"pli":"evameva kho, mahārāja, sabbasāmaññaguṇadadavasena ariyā dhutaguṇaṃ upasevanti. ","html":"{}</p>"},"mil6.4.2:48.1":{"pli":"Yathā vā pana, mahārāja, udakaṃ bījavirūhanāya, aggi jhāpanāya, āhāro balāharaṇāya, latā bandhanāya, satthaṃ chedanāya, pānīyaṃ pipāsāvinayanāya, nidhi assāsakaraṇāya, nāvā tīrasampāpanāya, bhesajjaṃ byādhivūpasamanāya, yānaṃ sukhagamanāya, bhīruttāṇaṃ bhayavinodanāya, rājā ārakkhatthāya, phalakaṃ daṇḍaleḍḍulaguḷasarasattipaṭibāhanāya, ācariyo anusāsanāya, mātā posanāya, ādāso olokanāya, alaṅkāro sobhanāya, vatthaṃ paṭicchādanāya, nisseṇī ārohanāya, tulā visamavikkhepanāya, mantaṃ parijappanāya, āvudhaṃ tajjanīyapaṭibāhanāya, padīpo andhakāravidhamanāya, vāto pariḷāhanibbāpanāya, sippaṃ vuttinipphādanāya, agadaṃ jīvitarakkhaṇāya, ākaro ratanuppādanāya, ratanaṃ alaṅkarāya, āṇā anatikkamanāya, issariyaṃ vasavattanāya; ","html":"<p>{}"},"mil6.4.2:48.2":{"pli":"evameva kho, mahārāja, dhutaguṇaṃ sāmaññabījavirūhanāya, kilesamalajhāpanāya, iddhibalāharaṇāya, satisaṃvaranibandhanāya, vimativicikicchāsamucchedanāya, taṇhāpipāsāvinayanāya, abhisamayaassāsakaraṇāya, caturoghanittharaṇāya, kilesabyādhivūpasamāya, nibbānasukhappaṭilābhāya, jātijarābyādhimaraṇasokaparidevadukkhadomanassupāyāsabhayavinodanāya, sāmaññaguṇaparirakkhaṇāya, aratikuvitakkapaṭibāhanāya, sakalasāmaññatthānusāsanāya, sabbasāmaññaguṇaposanāya, samathavipassanāmaggaphalanibbānadassanāya, sakalalokathutathomitamahatimahāsobhanakaraṇāya, sabbāpāyapidahanāya, sāmaññatthaselasikharamuddhani abhirūhanāya, vaṅkakuṭilavisamacittavikkhepanāya, sevitabbāsevitabbadhamme sādhusajjhāyakaraṇāya, sabbakilesapaṭisattutajjanāya, avijjandhakāravidhamanāya, tividhaggisantāpapariḷāhanibbāpanāya, saṇhasukhumasantasamāpattinipphādanāya, sakalasāmaññaguṇaparirakkhaṇāya, bojjhaṅgavararatanuppādanāya, yogijanālaṅkaraṇāya, anavajjanipuṇasukhumasantisukhamanatikkamanāya, sakalasāmaññaariyadhammavasavattanāya. ","html":"{}"},"mil6.4.2:48.3":{"pli":"Iti, mahārāja, imesaṃ guṇānaṃ adhigamāya yadidaṃ ekamekaṃ dhutaguṇaṃ, evaṃ, mahārāja, atuliyaṃ dhutaguṇaṃ appameyyaṃ asamaṃ appaṭisamaṃ appaṭibhāgaṃ appaṭiseṭṭhaṃ uttaraṃ seṭṭhaṃ visiṭṭhaṃ adhikaṃ āyataṃ puthulaṃ visaṭaṃ vitthataṃ garukaṃ bhāriyaṃ mahantaṃ. ","html":"{}</p>"},"mil6.4.2:49.1":{"pli":"Yo kho, mahārāja, puggalo pāpiccho icchāpakato kuhako luddho odariko lābhakāmo yasakāmo kittikāmo ayutto appatto ananucchaviko anaraho appatirūpo dhutaṅgaṃ samādiyati, so diguṇaṃ daṇḍamāpajjati, sabbaguṇaghātamāpajjati, diṭṭhadhammikaṃ hīḷanaṃ khīḷanaṃ garahanaṃ uppaṇḍanaṃ khipanaṃ asambhogaṃ nissāraṇaṃ nicchubhanaṃ pavāhanaṃ pabbājanaṃ paṭilabhati, samparāyepi satayojanike avīcimahāniraye uṇhakaṭhitatattasantattaaccijālāmālake anekavassakoṭisatasahassāni uddhamadho tiriyaṃ pheṇuddehakaṃ samparivattakaṃ paccati, tato muccitvā kisapharusakāḷaṅgapaccaṅgo sūnuddhumātasusiruttamaṅgo chāto pipāsito visamabhīmarūpavaṇṇo bhaggakaṇṇasoto ummīlitanimīlitanettanayano arugattapakkagatto pulavākiṇṇasabbakāyo vātamukhe jalamāno viya aggikkhandho anto jalamāno pajjalamāno atāṇo asaraṇo āruṇṇaruṇṇakāruññaravaṃ paridevamāno nijjhāmataṇhiko samaṇamahāpeto hutvā āhiṇḍamāno mahiyā aṭṭassaraṃ karoti. ","html":"<p>{}</p>"},"mil6.4.2:50.1":{"pli":"Yathā, mahārāja, koci ayutto appatto ananucchaviko anaraho appatirūpo hīno kujātiko khattiyābhisekena abhisiñcati, so labhati hatthacchedaṃ pādacchedaṃ hatthapādacchedaṃ kaṇṇacchedaṃ nāsacchedaṃ kaṇṇanāsacchedaṃ bilaṅgathālikaṃ saṅkhamuṇḍikaṃ rāhumukhaṃ jotimālikaṃ hatthapajjotikaṃ erakavattikaṃ cīrakavāsikaṃ eṇeyyakaṃ baḷisamaṃsikaṃ kahāpaṇakaṃ khārāpatacchikaṃ palighaparivattikaṃ palālapīṭhakaṃ tattena telena osiñcanaṃ sunakhehi khādāpanaṃ jīvasūlāropanaṃ asinā sīsacchedaṃ anekavihitampi kammakāraṇaṃ anubhavati. ","html":"<p>{}"},"mil6.4.2:50.2":{"pli":"Kiṃ kāraṇā? ","html":"{}"},"mil6.4.2:50.3":{"pli":"Ayutto appatto ananucchaviko anaraho appatirūpo hīno kujātiko mahante issariye ṭhāne attānaṃ ṭhapesi, velaṃ ghātesi. ","html":"{}"},"mil6.4.2:50.4":{"pli":"Evameva kho, mahārāja, yo koci puggalo pāpiccho …pe… ","html":"{}"},"mil6.4.2:50.5":{"pli":"mahiyā aṭṭassaraṃ karoti. ","html":"{}</p>"},"mil6.4.2:51.1":{"pli":"Yo pana, mahārāja, puggalo yutto patto anucchaviko araho patirūpo appiccho santuṭṭho pavivitto asaṃsaṭṭho āraddhavīriyo pahitatto asaṭho amāyo anodariko alābhakāmo ayasakāmo akittikāmo saddho saddhāpabbajito jarāmaraṇā muccitukāmo ‘sāsanaṃ paggaṇhissāmī’ti dhutaṅgaṃ samādiyati, so diguṇaṃ pūjaṃ arahati devānañca piyo hoti manāpo pihayito patthito, jātisumanamallikādīnaṃ viya pupphaṃ nahātānulittassa, jighacchitassa viya paṇītabhojanaṃ, pipāsitassa viya sītalavimalasurabhipānīyaṃ, visagatassa viya osadhavaraṃ, sīghagamanakāmassa viya ājaññarathavaruttamaṃ, atthakāmassa viya manoharamaṇiratanaṃ, abhisiñcitukāmassa viya paṇḍaravimalasetacchattaṃ, dhammakāmassa viya arahattaphalādhigamamanuttaraṃ. ","html":"<p>{}"},"mil6.4.2:51.2":{"pli":"Tassa cattāro satipaṭṭhānā bhāvanāpāripūriṃ gacchanti, cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo bhāvanāpāripūriṃ gacchati, samathavipassanā adhigacchati, adhigamappaṭipatti pariṇamati, cattāri sāmaññaphalāni catasso paṭisambhidā tisso vijjā chaḷabhiññā kevalo ca samaṇadhammo sabbe tassādheyyā honti, vimuttipaṇḍaravimalasetacchattena abhisiñcati. ","html":"{}</p>"},"mil6.4.2:52.1":{"pli":"Yathā, mahārāja, rañño khattiyassa abhijātakulakulīnassa khattiyābhisekena abhisittassa paricaranti saraṭṭhanegamajānapadabhaṭabalā aṭṭhattiṃsā ca rājaparisā naṭanaccakā mukhamaṅgalikā sotthivācakā samaṇabrāhmaṇasabbapāsaṇḍagaṇā abhigacchanti, yaṃ kiñci pathaviyā paṭṭanaratanākaranagarasuṅkaṭṭhānaverajjakachejjabhejjajanamanusāsanaṃ sabbattha sāmiko bhavati; ","html":"<p>{}"},"mil6.4.2:52.2":{"pli":"evameva kho, mahārāja, yo koci puggalo yutto patto …pe… ","html":"{}"},"mil6.4.2:52.3":{"pli":"vimuttipaṇḍaravimalasetacchattena abhisiñcati. ","html":"{}</p>"},"mil6.4.2:53.1":{"pli":"Terasimāni, mahārāja, dhutaṅgāni, yehi suddhikato nibbānamahāsamuddaṃ pavisitvā bahuvidhaṃ dhammakīḷamabhikīḷati, rūpārūpaaṭṭhasamāpattiyo vaḷañjeti, iddhividhaṃ dibbasotadhātuṃ paracittavijānanaṃ pubbenivāsānussatiṃ dibbacakkhuṃ sabbāsavakkhayañca pāpuṇāti. ","html":"<p>{}"},"mil6.4.2:53.2":{"pli":"Katame terasa? ","html":"{}"},"mil6.4.2:53.3":{"pli":"Paṃsukūlikaṅgaṃ tecīvarikaṅgaṃ piṇḍapātikaṅgaṃ sapadānacārikaṅgaṃ ekāsanikaṅgaṃ pattapiṇḍikaṅgaṃ khalupacchābhattikaṅgaṃ āraññikaṅgaṃ rukkhamūlikaṅgaṃ abbhokāsikaṅgaṃ sosānikaṅgaṃ yathāsanthatikaṅgaṃ nesajjikaṅgaṃ, imehi kho, mahārāja, terasahi dhutaguṇehi pubbe āsevitehi nisevitehi ciṇṇehi pariciṇṇehi caritehi upacaritehi paripūritehi kevalaṃ sāmaññaṃ paṭilabhati, tassādheyyā honti kevalā santā sukhā samāpattiyo. ","html":"{}</p>"},"mil6.4.2:54.1":{"pli":"Yathā, mahārāja, sadhano nāviko paṭṭane suṭṭhu katasuṅko mahāsamuddaṃ pavisitvā vaṅgaṃ takkolaṃ cīnaṃ sovīraṃ suraṭṭhaṃ alasandaṃ kolapaṭṭanaṃ suvaṇṇabhūmiṃ gacchati aññampi yaṃ kiñci nāvāsañcaraṇaṃ; ","html":"<p>{}"},"mil6.4.2:54.2":{"pli":"evameva kho, mahārāja, imehi terasahi dhutaguṇehi pubbe āsevitehi nisevitehi ciṇṇehi pariciṇṇehi caritehi upacaritehi paripūritehi kevalaṃ sāmaññaṃ paṭilabhati, tassādheyyā honti kevalā santā sukhā samāpattiyo. ","html":"{}</p>"},"mil6.4.2:55.1":{"pli":"Yathā, mahārāja, kassako paṭhamaṃ khettadosaṃ tiṇakaṭṭhapāsāṇaṃ apanetvā kasitvā vapitvā sammā udakaṃ pavesetvā rakkhitvā gopetvā lavanamaddanena bahudhaññako hoti, tassādheyyā bhavanti ye keci adhanā kapaṇā daliddā duggatajanā; ","html":"<p>{}"},"mil6.4.2:55.2":{"pli":"evameva kho, mahārāja, imehi terasahi dhutaguṇehi pubbe āsevitehi …pe… ","html":"{}"},"mil6.4.2:55.3":{"pli":"kevalā santā sukhā samāpattiyo. ","html":"{}</p>"},"mil6.4.2:56.1":{"pli":"Yathā vā pana, mahārāja, khattiyo muddhāvasitto abhijātakulīno chejjabhejjajanamanusāsane issaro hoti vasavattī sāmiko icchākaraṇo, kevalā ca mahāpathavī tassādheyyā hoti; ","html":"<p>{}"},"mil6.4.2:56.2":{"pli":"evameva kho, mahārāja, imehi terasahi dhutaguṇehi pubbe āsevitehi nisevitehi ciṇṇehi pariciṇṇehi caritehi upacaritehi paripūritehi jinasāsanavare issaro hoti vasavattī sāmiko icchākaraṇo, kevalā ca samaṇaguṇā tassādheyyā honti. ","html":"{}</p>"},"mil6.4.2:57.1":{"pli":"Nanu, mahārāja, thero upaseno vaṅgantaputto sallekhadhutaguṇe paripūrakāritāya anādiyitvā sāvatthiyā saṅghassa katikaṃ sapariso naradammasārathiṃ paṭisallānagataṃ upasaṅkamitvā bhagavato pāde sirasā vanditvā ekamantaṃ nisīdi, bhagavā ca taṃ suvinītaṃ parisaṃ oloketvā haṭṭhatuṭṭho pamudito udaggo parisāya saddhiṃ sallāpaṃ sallapitvā asambhinnena brahmassarena etadavoca—","html":"<p>{}"},"mil6.4.2:57.2":{"pli":"‘pāsādikā kho pana tyāyaṃ, upasena, parisā, kathaṃ tvaṃ, upasena, parisaṃ vinesī’ti. ","html":"{}"},"mil6.4.2:57.3":{"pli":"Sopi sabbaññunā dasabalena devātidevena puṭṭho yathābhūtasabhāvaguṇavasena bhagavantaṃ etadavoca—","html":"{}</p>"},"mil6.4.2:58.1":{"pli":"‘Yo koci maṃ, bhante, upasaṅkamitvā pabbajjaṃ vā nissayaṃ vā yācati, tamahaṃ evaṃ vadāmi “ahaṃ kho, āvuso, āraññiko piṇḍapātiko paṃsukūliko tecīvariko. ","html":"<p>{}"},"mil6.4.2:58.2":{"pli":"Sace tvampi āraññiko bhavissasi piṇḍapātiko paṃsukūliko tecīvariko, evāhaṃ taṃ pabbājessāmi nissayaṃ dassāmī”ti, sace so me, bhante, paṭissuṇitvā nandati oramati, evāhaṃ taṃ pabbājemi nissayaṃ demi, sace na nandati na oramati, na taṃ pabbājemi, na nissayaṃ demi, evāhaṃ, bhante, parisaṃ vinemī’ti. ","html":"{}"},"mil6.4.2:58.3":{"pli":"Evaṃ kho, mahārāja, dhutaguṇavarasamādiṇṇo jinasāsanavare issaro hoti. ","html":"{}"},"mil6.4.2:58.4":{"pli":"Vasavattī sāmiko icchākaraṇo, tassādheyyā honti kevalā santā sukhā samāpattiyo. ","html":"{}</p>"},"mil6.4.2:59.1":{"pli":"Yathā, mahārāja, padumaṃ abhivuddhaparisuddhaudiccajātippabhavaṃ siniddhaṃ mudu lobhanīyaṃ sugandhaṃ piyaṃ patthitaṃ pasatthaṃ jalakaddamamanupalittaṃ aṇupattakesarakaṇṇikābhimaṇḍitaṃ bhamaragaṇasevitaṃ sītalasalilasaṃvaddhaṃ; ","html":"<p>{}"},"mil6.4.2:59.2":{"pli":"evameva kho, mahārāja, imehi terasahi dhutaguṇehi pubbe āsevitehi nisevitehi ciṇṇehi pariciṇṇehi caritehi upacaritehi paripūritehi ariyasāvako tiṃsaguṇavarehi samupeto hoti. ","html":"{}</p>"},"mil6.4.2:60.1":{"pli":"Katamehi tiṃsaguṇavarehi? ","html":"<p>{}"},"mil6.4.2:60.2":{"pli":"Siniddhamudumaddavamettacitto hoti, ghātitahatavihatakileso hoti, hatanihatamānadabbo hoti, acaladaḷhaniviṭṭhanibbematikasaddho hoti, paripuṇṇapīṇitapahaṭṭhalobhanīyasantasukhasamāpattilābhī hoti, sīlavarapavaraasamasucigandhaparibhāvito hoti, devamanussānaṃ piyo hoti manāpo, khīṇāsavaariyavarapuggalapatthito, devamanussānaṃ vanditapūjito, budhavibudhapaṇḍitajanānaṃ thutathavitathomitapasattho, idha vā huraṃ vā lokena anupalitto, appathokavajjepi bhayadassāvī, vipulavarasampattikāmānaṃ maggaphalavaratthasādhano, āyācitavipulapaṇītapaccayabhāgī, aniketasayano, jhānajjhositatappavaravihārī, vijaṭitakilesajālavatthu, bhinnabhaggasaṅkuṭitasañchinnagatinīvaraṇo, akuppadhammo, abhinītavāso, anavajjabhogī, gativimutto, uttiṇṇasabbavicikiccho, vimuttijjhositattho, diṭṭhadhammo, acaladaḷhabhīruttāṇamupagato, samucchinnānusayo, sabbāsavakkhayaṃ patto, santasukhasamāpattivihārabahulo, sabbasamaṇaguṇasamupeto, imehi tiṃsaguṇavarehi samupeto hoti. ","html":"{}</p>"},"mil6.4.2:61.1":{"pli":"Nanu, mahārāja, thero sāriputto dasasahassilokadhātuyā aggapuriso ṭhapetvā dasabalaṃ lokācariyaṃ, sopi aparimitamasaṅkhyeyyakappe samācitakusalamūlo brāhmaṇakulakulīno manāpikaṃ kāmaratiṃ anekasatasaṅkhaṃ dhanavarañca ohāya jinasāsane pabbajitvā imehi terasahi dhutaguṇehi kāyavacīcittaṃ damayitvā ajjetarahi anantaguṇasamannāgato gotamassa bhagavato sāsanavare dhammacakkamanuppavattako jāto. ","html":"<p>{}"},"mil6.4.2:61.2":{"pli":"Bhāsitampetaṃ, mahārāja, bhagavatā devātidevena ekaṅguttaranikāyavaralañchake—","html":"{}</p>"},"mil6.4.2:62.1":{"pli":"‘Nāhaṃ, bhikkhave, aññaṃ ekapuggalampi samanupassāmi, yo evaṃ tathāgatena anuttaraṃ dhammacakkaṃ pavattitaṃ sammadeva anuppavatteti, yathayidaṃ, bhikkhave, sāriputto, sāriputto, bhikkhave, tathāgatena anuttaraṃ dhammacakkaṃ pavattitaṃ sammadeva anuppavattetī’”ti. ","html":"<p>{}</p>"},"mil6.4.2:63.1":{"pli":"“Sādhu, bhante nāgasena, yaṃ kiñci navaṅgaṃ buddhavacanaṃ, yā ca lokuttarā kiriyā, yā ca loke adhigamavipulavarasampattiyo, sabbaṃ taṃ terasasu dhutaguṇesu samodhānopagatan”ti. ","html":"<p>{}</p>"},"mil6.4.2:64.1":{"pli":"Dhutaṅgapañho dutiyo. ","html":"<p class='endsutta'>{}</p>"},"mil6.4.2:65.1":{"pli":"Anumānavaggo catuttho. ","html":"<p class='endsection'>{}</p></article>"}},"mil7.1":{"mil7.1:0.1":{"pli":"Milindapañha ","html":"<article id='mil7.1'><header><ul><li class='division'>{}</li>"},"mil7.1:0.2":{"pli":"7 Opammakathāpañha ","html":"<li>{}</li></ul>"},"mil7.1:0.3":{"pli":"Mātikā ","html":"<h1 class='sutta-title'>{}</h1></header>"},"mil7.1:1.1":{"pli":"“Bhante nāgasena, katihaṅgehi samannāgato bhikkhu arahattaṃ sacchikarotī”ti? ","html":"<p>{}</p>"},"mil7.1:2.1":{"pli":"“Idha, mahārāja, arahattaṃ sacchikātukāmena bhikkhunā—","html":"<p>{}</p>"},"mil7.1:3.1":{"pli":"Gadrabhassa ekaṃ aṅgaṃ gahetabbaṃ. ","html":"<p>{}</p>"},"mil7.1:4.1":{"pli":"Kukkuṭassa pañca aṅgāni gahetabbāni. ","html":"<p>{}</p>"},"mil7.1:5.1":{"pli":"Kalandakassa ekaṃ aṅgaṃ gahetabbaṃ. ","html":"<p>{}</p>"},"mil7.1:6.1":{"pli":"Dīpiniyā ekaṃ aṅgaṃ gahetabbaṃ. ","html":"<p>{}</p>"},"mil7.1:7.1":{"pli":"Dīpikassa dve aṅgāni gahetabbāni. ","html":"<p>{}</p>"},"mil7.1:8.1":{"pli":"Kummassa pañca aṅgāni gahetabbāni. ","html":"<p>{}</p>"},"mil7.1:9.1":{"pli":"Vaṃsassa ekaṃ aṅgaṃ gahetabbaṃ. ","html":"<p>{}</p>"},"mil7.1:10.1":{"pli":"Cāpassa ekaṃ aṅgaṃ gahetabbaṃ. ","html":"<p>{}</p>"},"mil7.1:11.1":{"pli":"Vāyasassa dve aṅgāni gahetabbāni. ","html":"<p>{}</p>"},"mil7.1:12.1":{"pli":"Makkaṭassa dve aṅgāni gahetabbāni. ","html":"<p>{}</p>"},"mil7.1:13.1":{"pli":"Gadrabhavaggo paṭhamo. ","html":"<p class='end'>{}</p>"},"mil7.1:14.1":{"pli":"Lābulatāya ekaṃ aṅgaṃ gahetabbaṃ. ","html":"<p>{}</p>"},"mil7.1:15.1":{"pli":"Padumassa tīṇi aṅgāni gahetabbāni. ","html":"<p>{}</p>"},"mil7.1:16.1":{"pli":"Bījassa dve aṅgāni gahetabbāni. ","html":"<p>{}</p>"},"mil7.1:17.1":{"pli":"Sālakalyāṇikāya ekaṃ aṅgaṃ gahetabbaṃ. ","html":"<p>{}</p>"},"mil7.1:18.1":{"pli":"Nāvāya tīṇi aṅgāni gahetabbāni. ","html":"<p>{}</p>"},"mil7.1:19.1":{"pli":"Nāvālagganakassa dve aṅgāni gahetabbāni. ","html":"<p>{}</p>"},"mil7.1:20.1":{"pli":"Kūpassa ekaṃ aṅgaṃ gahetabbaṃ. ","html":"<p>{}</p>"},"mil7.1:21.1":{"pli":"Niyāmakassa tīṇi aṅgāni gahetabbāni. ","html":"<p>{}</p>"},"mil7.1:22.1":{"pli":"Kammakārassa ekaṃ aṅgaṃ gahetabbaṃ. ","html":"<p>{}</p>"},"mil7.1:23.1":{"pli":"Samuddassa pañca aṅgāni gahetabbāni. ","html":"<p>{}</p>"},"mil7.1:24.1":{"pli":"Samuddavaggo dutiyo. ","html":"<p class='end'>{}</p>"},"mil7.1:25.1":{"pli":"Pathaviyā pañca aṅgāni gahetabbāni. ","html":"<p>{}</p>"},"mil7.1:26.1":{"pli":"Āpassa pañca aṅgāni gahetabbāni. ","html":"<p>{}</p>"},"mil7.1:27.1":{"pli":"Tejassa pañca aṅgāni gahetabbāni. ","html":"<p>{}</p>"},"mil7.1:28.1":{"pli":"Vāyussa pañca aṅgāni gahetabbāni. ","html":"<p>{}</p>"},"mil7.1:29.1":{"pli":"Pabbatassa pañca aṅgāni gahetabbāni. ","html":"<p>{}</p>"},"mil7.1:30.1":{"pli":"Ākāsassa pañca aṅgāni gahetabbāni. ","html":"<p>{}</p>"},"mil7.1:31.1":{"pli":"Candassa pañca aṅgāni gahetabbāni. ","html":"<p>{}</p>"},"mil7.1:32.1":{"pli":"Sūriyassa satta aṅgāni gahetabbāni. ","html":"<p>{}</p>"},"mil7.1:33.1":{"pli":"Sakkassa tīṇi aṅgāni gahetabbāni. ","html":"<p>{}</p>"},"mil7.1:34.1":{"pli":"Cakkavattissa cattāri aṅgāni gahetabbāni. ","html":"<p>{}</p>"},"mil7.1:35.1":{"pli":"Pathavīvaggo tatiyo. ","html":"<p class='end'>{}</p>"},"mil7.1:36.1":{"pli":"Upacikāya ekaṃ aṅgaṃ gahetabbaṃ. ","html":"<p>{}</p>"},"mil7.1:37.1":{"pli":"Biḷārassa dve aṅgāni gahetabbāni. ","html":"<p>{}</p>"},"mil7.1:38.1":{"pli":"Undūrassa ekaṃ aṅgaṃ gahetabbaṃ. ","html":"<p>{}</p>"},"mil7.1:39.1":{"pli":"Vicchikassa ekaṃ aṅgaṃ gahetabbaṃ. ","html":"<p>{}</p>"},"mil7.1:40.1":{"pli":"Nakulassa ekaṃ aṅgaṃ gahetabbaṃ. ","html":"<p>{}</p>"},"mil7.1:41.1":{"pli":"Jarasiṅgālassa dve aṅgāni gahetabbāni. ","html":"<p>{}</p>"},"mil7.1:42.1":{"pli":"Migassa tīṇi aṅgāni gahetabbāni. ","html":"<p>{}</p>"},"mil7.1:43.1":{"pli":"Gorūpassa cattāri aṅgāni gahetabbāni. ","html":"<p>{}</p>"},"mil7.1:44.1":{"pli":"Varāhassa dve aṅgāni gahetabbāni. ","html":"<p>{}</p>"},"mil7.1:45.1":{"pli":"Hatthissa pañca aṅgāni gahetabbāni. ","html":"<p>{}</p>"},"mil7.1:46.1":{"pli":"Upacikāvaggo catuttho. ","html":"<p class='end'>{}</p>"},"mil7.1:47.1":{"pli":"Sīhassa satta aṅgāni gahetabbāni. ","html":"<p>{}</p>"},"mil7.1:48.1":{"pli":"Cakkavākassa tīṇi aṅgāni gahetabbāni. ","html":"<p>{}</p>"},"mil7.1:49.1":{"pli":"Peṇāhikāya dve aṅgāni gahetabbāni. ","html":"<p>{}</p>"},"mil7.1:50.1":{"pli":"Gharakapotassa ekaṃ aṅgaṃ gahetabbaṃ. ","html":"<p>{}</p>"},"mil7.1:51.1":{"pli":"Ulūkassa dve aṅgāni gahetabbāni. ","html":"<p>{}</p>"},"mil7.1:52.1":{"pli":"Satapattassa ekaṃ aṅgaṃ gahetabbaṃ. ","html":"<p>{}</p>"},"mil7.1:53.1":{"pli":"Vaggulissa dve aṅgāni gahetabbāni. ","html":"<p>{}</p>"},"mil7.1:54.1":{"pli":"Jalūkāya ekaṃ aṅgaṃ gahetabbaṃ. ","html":"<p>{}</p>"},"mil7.1:55.1":{"pli":"Sappassa tīṇi aṅgāni gahetabbāni. ","html":"<p>{}</p>"},"mil7.1:56.1":{"pli":"Ajagarassa ekaṃ aṅgaṃ gahetabbaṃ. ","html":"<p>{}</p>"},"mil7.1:57.1":{"pli":"Sīhavaggo pañcamo. ","html":"<p class='end'>{}</p>"},"mil7.1:58.1":{"pli":"Panthamakkaṭakassa ekaṃ aṅgaṃ gahetabbaṃ. ","html":"<p>{}</p>"},"mil7.1:59.1":{"pli":"Thanasitadārakassa ekaṃ aṅgaṃ gahetabbaṃ. ","html":"<p>{}</p>"},"mil7.1:60.1":{"pli":"Cittakadharakummassa ekaṃ aṅgaṃ gahetabbaṃ. ","html":"<p>{}</p>"},"mil7.1:61.1":{"pli":"Pavanassa pañca aṅgāni gahetabbāni. ","html":"<p>{}</p>"},"mil7.1:62.1":{"pli":"Rukkhassa tīṇi aṅgāni gahetabbāni. ","html":"<p>{}</p>"},"mil7.1:63.1":{"pli":"Meghassa pañca aṅgāni gahetabbāni. ","html":"<p>{}</p>"},"mil7.1:64.1":{"pli":"Maṇiratanassa tīṇi aṅgāni gahetabbāni. ","html":"<p>{}</p>"},"mil7.1:65.1":{"pli":"Māgavikassa cattāri aṅgāni gahetabbāni. ","html":"<p>{}</p>"},"mil7.1:66.1":{"pli":"Bāḷisikassa dve aṅgāni gahetabbāni. ","html":"<p>{}</p>"},"mil7.1:67.1":{"pli":"Tacchakassa dve aṅgāni gahetabbāni. ","html":"<p>{}</p>"},"mil7.1:68.1":{"pli":"Makkaṭavaggo chaṭṭho. ","html":"<p class='end'>{}</p>"},"mil7.1:69.1":{"pli":"Kumbhassa ekaṃ aṅgaṃ gahetabbaṃ. ","html":"<p>{}</p>"},"mil7.1:70.1":{"pli":"Kāḷāyasassa dve aṅgāni gahetabbāni. ","html":"<p>{}</p>"},"mil7.1:71.1":{"pli":"Chattassa tīṇi aṅgāni gahetabbāni. ","html":"<p>{}</p>"},"mil7.1:72.1":{"pli":"Khettassa tīṇi aṅgāni gahetabbāni. ","html":"<p>{}</p>"},"mil7.1:73.1":{"pli":"Agadassa dve aṅgāni gahetabbāni. ","html":"<p>{}</p>"},"mil7.1:74.1":{"pli":"Bhojanassa tīṇi aṅgāni gahetabbāni. ","html":"<p>{}</p>"},"mil7.1:75.1":{"pli":"Issāsassa cattāri aṅgāni gahetabbāni. ","html":"<p>{}</p>"},"mil7.1:76.1":{"pli":"Kumbhavaggo sattamo. ","html":"<p class='end'>{}</p>"},"mil7.1:77.1":{"pli":"Rañño cattāri aṅgāni gahetabbāni. ","html":"<p>{}</p>"},"mil7.1:78.1":{"pli":"Dovārikassa dve aṅgāni gahetabbāni. ","html":"<p>{}</p>"},"mil7.1:79.1":{"pli":"Nisadāya ekaṃ aṅgaṃ gahetabbaṃ. ","html":"<p>{}</p>"},"mil7.1:80.1":{"pli":"Padīpassa dve aṅgāni gahetabbāni. ","html":"<p>{}</p>"},"mil7.1:81.1":{"pli":"Mayūrassa dve aṅgāni gahetabbāni. ","html":"<p>{}</p>"},"mil7.1:82.1":{"pli":"Turaṅgassa dve aṅgāni gahetabbāni. ","html":"<p>{}</p>"},"mil7.1:83.1":{"pli":"Soṇḍikassa dve aṅgāni gahetabbāni. ","html":"<p>{}</p>"},"mil7.1:84.1":{"pli":"Indakhīlassa dve aṅgāni gahetabbāni. ","html":"<p>{}</p>"},"mil7.1:85.1":{"pli":"Tulāya ekaṃ aṅgaṃ gahetabbaṃ. ","html":"<p>{}</p>"},"mil7.1:86.1":{"pli":"Khaggassa dve aṅgāni gahetabbāni. ","html":"<p>{}</p>"},"mil7.1:87.1":{"pli":"Macchassa dve aṅgāni gahetabbāni. ","html":"<p>{}</p>"},"mil7.1:88.1":{"pli":"Iṇaggāhakassa ekaṃ aṅgaṃ gahetabbaṃ. ","html":"<p>{}</p>"},"mil7.1:89.1":{"pli":"Byādhitassa dve aṅgāni gahetabbāni. ","html":"<p>{}</p>"},"mil7.1:90.1":{"pli":"Matassa dve aṅgāni gahetabbāni. ","html":"<p>{}</p>"},"mil7.1:91.1":{"pli":"Nadiyā dve aṅgāni gahetabbāni. ","html":"<p>{}</p>"},"mil7.1:92.1":{"pli":"Usabhassa ekaṃ aṅgaṃ gahetabbaṃ. ","html":"<p>{}</p>"},"mil7.1:93.1":{"pli":"Maggassa dve aṅgāni gahetabbāni. ","html":"<p>{}</p>"},"mil7.1:94.1":{"pli":"Suṅkasāyikassa ekaṃ aṅgaṃ gahetabbaṃ. ","html":"<p>{}</p>"},"mil7.1:95.1":{"pli":"Corassa tīṇi aṅgāni gahetabbāni. ","html":"<p>{}</p>"},"mil7.1:96.1":{"pli":"Sakuṇagghiyā ekaṃ aṅgaṃ gahetabbaṃ. ","html":"<p>{}</p>"},"mil7.1:97.1":{"pli":"Sunakhassa ekaṃ aṅgaṃ gahetabbaṃ. ","html":"<p>{}</p>"},"mil7.1:98.1":{"pli":"Tikicchakassa tīṇi aṅgāni gahetabbāni. ","html":"<p>{}</p>"},"mil7.1:99.1":{"pli":"Gabbhiniyā dve aṅgāni gahetabbāni. ","html":"<p>{}</p>"},"mil7.1:100.1":{"pli":"Camariyā ekaṃ aṅgaṃ gahetabbaṃ. ","html":"<p>{}</p>"},"mil7.1:101.1":{"pli":"Kikiyā dve aṅgāni gahetabbāni. ","html":"<p>{}</p>"},"mil7.1:102.1":{"pli":"Kapotikāya tīṇi aṅgāni gahetabbāni. ","html":"<p>{}</p>"},"mil7.1:103.1":{"pli":"Ekanayanassa dve aṅgāni gahetabbāni. ","html":"<p>{}</p>"},"mil7.1:104.1":{"pli":"Kassakassa tīṇi aṅgāni gahetabbāni. ","html":"<p>{}</p>"},"mil7.1:105.1":{"pli":"Jambukasiṅgāliyā ekaṃ aṅgaṃ gahetabbaṃ. ","html":"<p>{}</p>"},"mil7.1:106.1":{"pli":"Caṅgavārakassa dve aṅgāni gahetabbāni. ","html":"<p>{}</p>"},"mil7.1:107.1":{"pli":"Dabbiyā ekaṃ aṅgaṃ gahetabbaṃ. ","html":"<p>{}</p>"},"mil7.1:108.1":{"pli":"Iṇasādhakassa tīṇi aṅgāni gahetabbāni. ","html":"<p>{}</p>"},"mil7.1:109.1":{"pli":"Anuvicinakassa ekaṃ aṅgaṃ gahetabbaṃ. ","html":"<p>{}</p>"},"mil7.1:110.1":{"pli":"Sārathissa dve aṅgāni gahetabbāni. ","html":"<p>{}</p>"},"mil7.1:111.1":{"pli":"Bhojakassa dve aṅgāni gahetabbāni. ","html":"<p>{}</p>"},"mil7.1:112.1":{"pli":"Tunnavāyassa ekaṃ aṅgaṃ gahetabbaṃ. ","html":"<p>{}</p>"},"mil7.1:113.1":{"pli":"Nāvikassa ekaṃ aṅgaṃ gahetabbaṃ. ","html":"<p>{}</p>"},"mil7.1:114.1":{"pli":"Bhamarassa dve aṅgāni gahetabbānī”ti. ","html":"<p>{}</p>"},"mil7.1:115.1":{"pli":"Mātikā niṭṭhitā. ","html":"<p class='endsutta'>{}</p></article>"}},"mil7.2.1":{"mil7.2.1:0.1":{"pli":"Milindapañha ","html":"<article id='mil7.2.1'><header><ul><li class='division'>{}</li>"},"mil7.2.1:0.2":{"pli":"Opammakathāpañha ","html":"<li>{}</li>"},"mil7.2.1:0.3":{"pli":"Gadrabhavagga ","html":"<li>{}</li></ul>"},"mil7.2.1:0.4":{"pli":"1. Gadrabhaṅgapañha ","html":"<h1 class='sutta-title'>{}</h1></header>"},"mil7.2.1:1.1":{"pli":"“Bhante nāgasena, ‘gadrabhassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.2.1:1.2":{"pli":"“Yathā, mahārāja, gadrabho nāma saṅkārakūṭepi catukkepi siṅghāṭakepi gāmadvārepi thusarāsimhipi yattha katthaci sayati, na sayanabahulo hoti; ","html":"{}"},"mil7.2.1:1.3":{"pli":"evameva kho, mahārāja, yoginā yogāvacarena tiṇasanthārepi paṇṇasanthārepi kaṭṭhamañcakepi chamāyapi yattha katthaci cammakhaṇḍaṃ pattharitvā yattha katthaci sayitabbaṃ, na sayanabahulena bhavitabbaṃ. ","html":"{}"},"mil7.2.1:1.4":{"pli":"Idaṃ, mahārāja, gadrabhassa ekaṃ aṅgaṃ gahetabbaṃ. ","html":"{}"},"mil7.2.1:1.5":{"pli":"Bhāsitampetaṃ, mahārāja, bhagavatā devātidevena ‘kaliṅgarūpadhānā, bhikkhave, etarahi mama sāvakā viharanti appamattā ātāpino padhānasmin’ti. ","html":"{}"},"mil7.2.1:1.6":{"pli":"Bhāsitampetaṃ, mahārāja, therena sāriputtena dhammasenāpatināpi—","html":"{}</p>"},"mil7.2.1:2.1":{"pli":"‘Pallaṅkena nisinnassa, ","html":"<blockquote class='gatha'><p><span class='verse-line'>{}</span>"},"mil7.2.1:2.2":{"pli":"jaṇṇuke nābhivassati; ","html":"<span class='verse-line'>{}</span>"},"mil7.2.1:2.3":{"pli":"Alaṃ phāsuvihārāya, ","html":"<span class='verse-line'>{}</span>"},"mil7.2.1:2.4":{"pli":"pahitattassa bhikkhuno’”ti. ","html":"<span class='verse-line'>{}</span></p></blockquote>"},"mil7.2.1:3.1":{"pli":"Gadrabhaṅgapañho paṭhamo. ","html":"<p class='endsutta'>{}</p></article>"}},"mil7.2.10":{"mil7.2.10:0.1":{"pli":"Milindapañha ","html":"<article id='mil7.2.10'><header><ul><li class='division'>{}</li>"},"mil7.2.10:0.2":{"pli":"Opammakathāpañha ","html":"<li>{}</li>"},"mil7.2.10:0.3":{"pli":"Gadrabhavagga ","html":"<li>{}</li></ul>"},"mil7.2.10:0.4":{"pli":"10. Makkaṭaṅgapañha ","html":"<h1 class='sutta-title'>{}</h1></header>"},"mil7.2.10:1.1":{"pli":"“Bhante nāgasena, ‘makkaṭassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? ","html":"<p>{}"},"mil7.2.10:1.2":{"pli":"“Yathā, mahārāja, makkaṭo vāsamupagacchanto tathārūpe okāse mahatimahārukkhe pavivitte sabbaṭṭhakasākhe bhīruttāṇe vāsamupagacchati; ","html":"{}"},"mil7.2.10:1.3":{"pli":"evameva kho, mahārāja, yoginā yogāvacarena lajjiṃ pesalaṃ sīlavantaṃ kalyāṇadhammaṃ bahussutaṃ dhammadharaṃ vinayadharaṃ piyaṃ garubhāvanīyaṃ vattāraṃ vacanakkhamaṃ ovādakaṃ viññāpakaṃ sandassakaṃ samādapakaṃ samuttejakaṃ sampahaṃsakaṃ evarūpaṃ kalyāṇamittaṃ ācariyaṃ nissāya viharitabbaṃ. ","html":"{}"},"mil7.2.10:1.4":{"pli":"Idaṃ, mahārāja, makkaṭassa paṭhamaṃ aṅgaṃ gahetabbaṃ. ","html":"{}</p>"},"mil7.2.10:2.1":{"pli":"Puna caparaṃ, mahārāja, makkaṭo rukkheyeva carati tiṭṭhati nisīdati, yadi niddaṃ okkamati, tattheva rattiṃ vāsamanubhavati; ","html":"<p>{}"},"mil7.2.10:2.2":{"pli":"evameva kho, mahārāja, yoginā yogāvacarena pavanābhimukhena bhavitabbaṃ, pavaneyeva ṭhānacaṅkamanisajjāsayanaṃ niddaṃ okkamitabbaṃ, tattheva satipaṭṭhānamanubhavitabbaṃ. ","html":"{}"},"mil7.2.10:2.3":{"pli":"Idaṃ, mahārāja, makkaṭassa dutiyaṃ aṅgaṃ gahetabbaṃ. ","html":"{}"},"mil7.2.10:2.4":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.2.10:3.1":{"pli":"‘Caṅkamantopi tiṭṭhanto, ","html":"<blockquote class='gatha'><p><span class='verse-line'>{}</span>"},"mil7.2.10:3.2":{"pli":"nisajjāsayanena vā; ","html":"<span class='verse-line'>{}</span>"},"mil7.2.10:3.3":{"pli":"Pavane sobhate bhikkhu, ","html":"<span class='verse-line'>{}</span>"},"mil7.2.10:3.4":{"pli":"pavanantaṃva vaṇṇitan’”ti. ","html":"<span class='verse-line'>{}</span></p></blockquote>"},"mil7.2.10:4.1":{"pli":"Makkaṭaṅgapañho dasamo. ","html":"<p class='endsutta'>{}</p>"},"mil7.2.10:5.1":{"pli":"Gadrabhavaggo paṭhamo. ","html":"<p class='endsection'>{}</p>"},"mil7.2.10:6.1":{"pli":"Tassuddānaṃ ","html":"<p class='uddana-intro'>{}</p>"},"mil7.2.10:7.1":{"pli":"Gadrabho ceva kukkuṭo, ","html":"<blockquote class='uddanagatha'><p><span class='verse-line'>{}</span>"},"mil7.2.10:7.2":{"pli":"kalando dīpini dīpiko; ","html":"<span class='verse-line'>{}</span>"},"mil7.2.10:7.3":{"pli":"Kummo vaṃso ca cāpo ca, ","html":"<span class='verse-line'>{}</span>"},"mil7.2.10:7.4":{"pli":"vāyaso atha makkaṭoti. ","html":"<span class='verse-line'>{}</span></p></blockquote></article>"}}}