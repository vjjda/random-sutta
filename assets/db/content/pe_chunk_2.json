{"pe3":{"pe3:0.1":{"pli":"Peṭakopadesa ","html":"<article id='pe3'><header><ul><li class='division'>{}</li></ul>"},"pe3:0.2":{"pli":"3. Suttādhiṭṭhānatatiyabhūmi ","html":"<h1 class='sutta-title'>{}</h1></header>"},"pe3:1.1":{"pli":"Tattha katamaṃ suttādhiṭṭhānaṃ? ","html":"<p>{}</p>"},"pe3:2.1":{"pli":"Lobhādhiṭṭhānaṃ dosādhiṭṭhānaṃ mohādhiṭṭhānaṃ alobhādhiṭṭhānaṃ adosādhiṭṭhānaṃ amohādhiṭṭhānaṃ kāyakammādhiṭṭhānaṃ vācākammādhiṭṭhānaṃ manokammādhiṭṭhānaṃ saddhindriyādhiṭṭhānaṃ vīriyindriyādhiṭṭhānaṃ satindriyādhiṭṭhānaṃ samādhindriyādhiṭṭhānaṃ paññindriyādhiṭṭhānaṃ. ","html":"<p>{}</p>"},"pe3:3.1":{"pli":"Tattha katamaṃ lobhādhiṭṭhānaṃ? ","html":"<p>{}</p>"},"pe3:4.1":{"pli":"“Vitakkamathitassa jantuno, ","html":"<blockquote class='gatha'><p><span class='verse-line'>{}</span>"},"pe3:4.2":{"pli":"Tibbarāgassa subhānupassino; ","html":"<span class='verse-line'>{}</span>"},"pe3:4.3":{"pli":"Bhiyyo taṇhā pavaḍḍhati, ","html":"<span class='verse-line'>{}</span>"},"pe3:4.4":{"pli":"Esa kho gāḷhaṃ karoti bandhanaṃ”. ","html":"<span class='verse-line'>{}</span></p></blockquote>"},"pe3:5.1":{"pli":"Vitakkamathitassāti kāmarāgo. ","html":"<p>{}"},"pe3:5.2":{"pli":"Subhānupassinoti kāmarāgavatthu. ","html":"{}"},"pe3:5.3":{"pli":"Bhiyyo taṇhā pavaḍḍhatīti kāmataṇhā. ","html":"{}"},"pe3:5.4":{"pli":"Esa gāḷhaṃ karoti bandhananti rāgaṃ, iti yo yo dhammo mūlanikkhitto, so yevettha dhammo uggāvahitabbo. ","html":"{}"},"pe3:5.5":{"pli":"Na bhagavā ekaṃ dhammaṃ ārabbha aññaṃ dhammaṃ deseti. ","html":"{}"},"pe3:5.6":{"pli":"Yassa vitakketi kāmavitakko tameva vitakkaṃ kāmavitakkena niddisīyati. ","html":"{}"},"pe3:5.7":{"pli":"Tibbarāgassāti tasseva vitakkassa vatthuṃ niddisati. ","html":"{}"},"pe3:5.8":{"pli":"Subhānupassino bhiyyo taṇhā pavaḍḍhatīti tameva rāgaṃ kāmataṇhāti niddisati. ","html":"{}"},"pe3:5.9":{"pli":"Esa gāḷhaṃ karoti bandhananti tameva taṇhāsaṃyojanaṃ niddisati. ","html":"{}"},"pe3:5.10":{"pli":"Evaṃ gāthāsu anuminitabbaṃ. ","html":"{}"},"pe3:5.11":{"pli":"Evaṃ saveyyākaraṇesu. ","html":"{}</p>"},"pe3:6.1":{"pli":"Tattha bhagavā ekaṃ dhammaṃ tividhaṃ niddisati, nissandato hetuto phalato. ","html":"<p>{}</p>"},"pe3:7.1":{"pli":"“Dadaṃ piyo hoti bhajanti naṃ bahū, ","html":"<blockquote class='gatha'><p><span class='verse-line'>{}</span>"},"pe3:7.2":{"pli":"Kittiñca pappoti yaso ca vaḍḍhati; ","html":"<span class='verse-line'>{}</span>"},"pe3:7.3":{"pli":"Amaṅkubhūto parisaṃ vigāhati, ","html":"<span class='verse-line'>{}</span>"},"pe3:7.4":{"pli":"Visārado hoti naro amaccharī”. ","html":"<span class='verse-line'>{}</span></p></blockquote>"},"pe3:8.1":{"pli":"Dadanti yaṃ yaṃ dānaṃ, idaṃ dānamayikaṃ puññakriyaṃ. ","html":"<p>{}"},"pe3:8.2":{"pli":"Tattha hetu. ","html":"{}"},"pe3:8.3":{"pli":"Yañcetaṃ. ","html":"{}"},"pe3:8.4":{"pli":"Bhajanti naṃ bahū, kittinti yo ca kalyāṇo kittisaddo loke abbhuggacchati, yaṃ bahukassa janassa piyo bhavati manāpo ca. ","html":"{}"},"pe3:8.5":{"pli":"Yañca avippaṭisārī kālaṃ karoti ayaṃ nissando. ","html":"{}"},"pe3:8.6":{"pli":"Yaṃ kāyassa bhedā devesu upapajjatīti idaṃ phalaṃ. ","html":"{}"},"pe3:8.7":{"pli":"Idaṃ lobhādhiṭṭhānaṃ. ","html":"{}</p>"},"pe3:9.1":{"pli":"Tattha katamaṃ dosādhiṭṭhānaṃ? ","html":"<p>{}</p>"},"pe3:10.1":{"pli":"“Yo pāṇamatipāteti, ","html":"<blockquote class='gatha'><p><span class='verse-line'>{}</span>"},"pe3:10.2":{"pli":"musāvādañca bhāsati; ","html":"<span class='verse-line'>{}</span>"},"pe3:10.3":{"pli":"Loke adinnaṃ ādiyati, ","html":"<span class='verse-line'>{}</span>"},"pe3:10.4":{"pli":"paradārañca gacchati; ","html":"<span class='verse-line'>{}</span>"},"pe3:10.5":{"pli":"Surāmerayapānañca, ","html":"<span class='verse-line'>{}</span>"},"pe3:10.6":{"pli":"yo naro anuyuñjati. ","html":"<span class='verse-line'>{}</span></p>"},"pe3:11.1":{"pli":"Appahāya pañca verāni, ","html":"<p><span class='verse-line'>{}</span>"},"pe3:11.2":{"pli":"dussīlo iti vuccati; ","html":"<span class='verse-line'>{}</span>"},"pe3:11.3":{"pli":"Kāyassa bhedā duppañño, ","html":"<span class='verse-line'>{}</span>"},"pe3:11.4":{"pli":"nirayaṃ sopapajjati”. ","html":"<span class='verse-line'>{}</span></p></blockquote>"},"pe3:12.1":{"pli":"Yo pāṇamatipātetīti duṭṭho pāṇamatipāteti. ","html":"<p>{}"},"pe3:12.2":{"pli":"Musāvādañca bhāsatīti dosopaghātāya musāvādañca bhāsati. ","html":"{}"},"pe3:12.3":{"pli":"Surāmerayapānañca, yo naro anuyuñjatīti doso nidānaṃ. ","html":"{}"},"pe3:12.4":{"pli":"Yo ca surāmerayapānaṃ anuyuñjati yathāparadāravihārī amittā janayanti. ","html":"{}</p>"},"pe3:13.1":{"pli":"Pañca verāni appahāyāti pañcannaṃ bhikkhāpadānaṃ samatikkamanaṃ sabbesaṃ dosajānaṃ sā paṇṇatti, teneva dosajanitena kammena dussīlo iti vuccati sopi dhammo hetunā niddisitabbo, nissandena phalena ca. ","html":"<p>{}</p>"},"pe3:14.1":{"pli":"Tīṇi bālassa bālalakkhaṇāni—","html":"<p>{}"},"pe3:14.2":{"pli":"dubbhāsitabhāsī ca hoti, duccintitacintī ca dukkaṭakammakārī ca. ","html":"{}"},"pe3:14.3":{"pli":"Tattha yaṃ kāyena ca vācāya ca parakkamati, idamassa dukkaṭakammakārī. ","html":"{}"},"pe3:14.4":{"pli":"Tāyaṃ yathā ca musāvādaṃ bhāsati yathā pubbaniddiṭṭhaṃ, idamassa dubbhāsitā. ","html":"{}"},"pe3:14.5":{"pli":"Yañca saṅkappeti manoduccaritaṃ byāpādaṃ, idamassa duccintitacintitā. ","html":"{}"},"pe3:14.6":{"pli":"Yaṃ so imehi tīhi bālalakkhaṇehi samannāgato tīṇi tajjāni dukkhāni domanassāni anubhavati, so ca hoti sabhaggato vā parisaggato vā tajjaṃ kathaṃ kathanti. ","html":"{}"},"pe3:14.7":{"pli":"Yadā bhavati so ca pāṇātipātādidasaakusalakammapatho, so tatonidānaṃ dukkhaṃ domanassaṃ paṭisaṃvedetīti. ","html":"{}"},"pe3:14.8":{"pli":"Puna caparaṃ yadā passati coraṃ rājāparādhikaṃ raññā gahitaṃ jīvitā voropetaṃ, tassevaṃ bhavati sace mamampi rājā jāneyya mamampi rājā gāhāpetvā jīvitā voropeyyāti, so tatonidānaṃ dukkhaṃ domanassaṃ paṭisaṃvedeti. ","html":"{}"},"pe3:14.9":{"pli":"Puna caparaṃ bālo yadā bhavati āsanā samārūḷho yāva yā me gati bhavissati ito pecca paraṃ maraṇāti so tatonidānaṃ dukkhaṃ domanassaṃ paṭisaṃvedeti iti bālalakkhaṇaṃ hetu. ","html":"{}"},"pe3:14.10":{"pli":"Tīṇi tajjāni dukkhāni nissando. ","html":"{}"},"pe3:14.11":{"pli":"Kāyassa bhedā nirayesu upapajjati, idaṃ phalaṃ. ","html":"{}"},"pe3:14.12":{"pli":"Idaṃ dosādhiṭṭhānaṃ. ","html":"{}</p>"},"pe3:15.1":{"pli":"Tattha katamaṃ mohādhiṭṭhānaṃ? ","html":"<p>{}</p>"},"pe3:16.1":{"pli":"“Satañceva sahassānaṃ, ","html":"<blockquote class='gatha'><p><span class='verse-line'>{}</span>"},"pe3:16.2":{"pli":"kappānaṃ saṃsarissati; ","html":"<span class='verse-line'>{}</span>"},"pe3:16.3":{"pli":"Atha vāpi tato bhiyyo, ","html":"<span class='verse-line'>{}</span>"},"pe3:16.4":{"pli":"gabbhā gabbhaṃ gamissatha. ","html":"<span class='verse-line'>{}</span></p>"},"pe3:17.1":{"pli":"Anupādāya buddhavacanaṃ, ","html":"<p><span class='verse-line'>{}</span>"},"pe3:17.2":{"pli":"Saṅkhāre attato upādāya; ","html":"<span class='verse-line'>{}</span>"},"pe3:17.3":{"pli":"Dukkhassantaṃ karissanti, ","html":"<span class='verse-line'>{}</span>"},"pe3:17.4":{"pli":"Ṭhānametaṃ na vijjati”. ","html":"<span class='verse-line'>{}</span></p></blockquote>"},"pe3:18.1":{"pli":"Yo yaṃ anamataggasaṃsāraṃ samāpanno jāyate ca mīyate ca, ayaṃ avijjāhetukā. ","html":"<p>{}"},"pe3:18.2":{"pli":"Yānipi ca saṅkhārānaṃ payojanāni, tānipi avijjāpaccayāni, yaṃ adassanaṃ buddhavacanassa, ayaṃ avijjāsutteyeva niddiṭṭhaṃ. ","html":"{}"},"pe3:18.3":{"pli":"Yo ca saṅkhāre attato harati pañcakkhandhe pañca diṭṭhiyo upagacchati. ","html":"{}"},"pe3:18.4":{"pli":"“Etaṃ mama, esohamasmi, eso me attā”ti idaṃ suttaṃ avijjāya nikkhittaṃ, avijjāya nikkhipitaṃ. ","html":"{}"},"pe3:18.5":{"pli":"Evaṃ satthā sutte nayena dhammena niddisati. ","html":"{}"},"pe3:18.6":{"pli":"Asādhāraṇena taṃyeva tattha niddisitabbaṃ. ","html":"{}"},"pe3:18.7":{"pli":"Na aññaṃ. ","html":"{}</p>"},"pe3:19.1":{"pli":"Ye hi keci, bhikkhave, samaṇā vā brāhmaṇā vā “idaṃ dukkhan”ti nappajānanti cattāri saccāni vitthārena, yaṃ tattha appajānanā, idaṃ dukkhaṃ, ayaṃ hetu. ","html":"<p>{}"},"pe3:19.2":{"pli":"Appajānanto vividhe saṅkhāre abhisaṅkharoti, ayaṃ nissando. ","html":"{}"},"pe3:19.3":{"pli":"Yañca diṭṭhigatāni parāmasati “idameva saccaṃ moghamaññan”ti ayaṃ nissando. ","html":"{}"},"pe3:19.4":{"pli":"Yaṃ punabbhavaṃ nibbatteti, idaṃ phalaṃ. ","html":"{}"},"pe3:19.5":{"pli":"Ayampi dhammo saniddiṭṭho hetuto ca phalato ca nissandato ca. ","html":"{}</p>"},"pe3:20.1":{"pli":"Ettha pana keci dhammā sādhāraṇā bhavanti. ","html":"<p>{}"},"pe3:20.2":{"pli":"Hetu khalu āditoyeva sutte nikkhipissanti. ","html":"{}"},"pe3:20.3":{"pli":"Yathā kiṃ bhave cattārimāni, bhikkhave, agatigamanāni. ","html":"{}"},"pe3:20.4":{"pli":"Tattha yañca chandāgatiṃ gacchati yañca bhayāgatiṃ gacchati, ayaṃ lobho akusalamūlaṃ. ","html":"{}"},"pe3:20.5":{"pli":"Yaṃ dosā, ayaṃ dosoyeva. ","html":"{}"},"pe3:20.6":{"pli":"Yaṃ mohā, ayaṃ mohoyeva. ","html":"{}"},"pe3:20.7":{"pli":"Evaṃ imāni tīṇi akusalamūlāni āditoyeva upaparikkhitabbāni. ","html":"{}"},"pe3:20.8":{"pli":"Yattha ekaṃ niddisitabbaṃ, tattha ekaṃ niddisīyati. ","html":"{}"},"pe3:20.9":{"pli":"Tathā dve yathā tīṇi, na hi ādīhi anikkhitte hetu vā nissando vā phalaṃ vā niddisitabbaṃ. ","html":"{}</p>"},"pe3:21.1":{"pli":"Ayañcettha gāthā—","html":"<p>{}</p>"},"pe3:22.1":{"pli":"“Chandā dosā bhayā mohā, ","html":"<blockquote class='gatha'><p><span class='verse-line'>{}</span>"},"pe3:22.2":{"pli":"yo dhammaṃ ativattati; ","html":"<span class='verse-line'>{}</span>"},"pe3:22.3":{"pli":"Nihīyati tassa yaso, ","html":"<span class='verse-line'>{}</span>"},"pe3:22.4":{"pli":"kāḷapakkheva candimā”. ","html":"<span class='verse-line'>{}</span></p></blockquote>"},"pe3:23.1":{"pli":"Kattha chandā ca ayaṃ lobho yathā niddiṭṭhaṃ pubbe. ","html":"<p>{}"},"pe3:23.2":{"pli":"Idaṃ mohādhiṭṭhānaṃ. ","html":"{}</p>"},"pe3:24.1":{"pli":"Tattha katamaṃ alobhādhiṭṭhānaṃ? ","html":"<p>{}</p>"},"pe3:25.1":{"pli":"“Asubhānupassiṃ viharantaṃ, ","html":"<blockquote class='gatha'><p><span class='verse-line'>{}</span>"},"pe3:25.2":{"pli":"Indriyesu susaṃvutaṃ; ","html":"<span class='verse-line'>{}</span>"},"pe3:25.3":{"pli":"Bhojanamhi ca mattaññuṃ, ","html":"<span class='verse-line'>{}</span>"},"pe3:25.4":{"pli":"Saddhaṃ āraddhavīriyaṃ; ","html":"<span class='verse-line'>{}</span>"},"pe3:25.5":{"pli":"Taṃ ve nappasahati māro, ","html":"<span class='verse-line'>{}</span>"},"pe3:25.6":{"pli":"Vāto selaṃva pabbatan”ti. ","html":"<span class='verse-line'>{}</span></p></blockquote>"},"pe3:26.1":{"pli":"Tattha yā asubhāya upaparikkhā, ayaṃ kāmesu ādīnavadassanena pariccāgo. ","html":"<p>{}"},"pe3:26.2":{"pli":"Indriyesu susaṃvuto tasseva alobhassa pāripūriyaṃ mama āyatanasocitaṃ anupādāya. ","html":"{}"},"pe3:26.3":{"pli":"Bhojanamhi ca mattaññunti rasataṇhāpahānaṃ. ","html":"{}"},"pe3:26.4":{"pli":"Iti ayaṃ alobho asubhānupassitāya vatthuto dhārayati, so alobho hetu. ","html":"{}"},"pe3:26.5":{"pli":"Indriyesu guttadvāratāya gocarato dhārayati, bhojanemattaññutāya parato dhārayati, ayaṃ nissando. ","html":"{}"},"pe3:26.6":{"pli":"Taṃ ve nappasahati māro, vāto selaṃ va pabbatanti, idaṃ phalaṃ. ","html":"{}"},"pe3:26.7":{"pli":"Iti yoyeva dhammo ādimhi nikkhitto, soyeva majjhe ceva avasāne ca. ","html":"{}</p>"},"pe3:27.1":{"pli":"Nāhaṃ, bhikkhave, aññaṃ ekadhammampi samanupassāmi asamuppannassa kāmacchandassa anuppādāya uppannassa vā pahānāya, yathayidaṃ asubhanimittaṃ. ","html":"<p>{}"},"pe3:27.2":{"pli":"Tattha asubhanimittaṃ manasikarontassa anuppanno ceva kāmacchando na uppajjati, uppanno ca kāmacchando pahīyati. ","html":"{}"},"pe3:27.3":{"pli":"Idaṃ alobhassa vatthu. ","html":"{}"},"pe3:27.4":{"pli":"Yaṃ puna anuppanno kāmarāgo pariyādiyati rūparāgaṃ arūparāgaṃ, iti phalaṃ. ","html":"{}"},"pe3:27.5":{"pli":"Iti ayampi ca dhammo niddiṭṭho hetuto ca nissandato ca phalato ca. ","html":"{}"},"pe3:27.6":{"pli":"Idaṃ alobhādhiṭṭhānaṃ. ","html":"{}</p>"},"pe3:28.1":{"pli":"Tattha katamaṃ adosādhiṭṭhānaṃ? ","html":"<p>{}</p>"},"pe3:29.1":{"pli":"“Ekampi ce pāṇamaduṭṭhacitto, ","html":"<blockquote class='gatha'><p><span class='verse-line'>{}</span>"},"pe3:29.2":{"pli":"Mettāyati kusalo tena hoti; ","html":"<span class='verse-line'>{}</span>"},"pe3:29.3":{"pli":"Sabbe ca pāṇe manasānukampaṃ, ","html":"<span class='verse-line'>{}</span>"},"pe3:29.4":{"pli":"Pahūtamariyo pakaroti puññaṃ”. ","html":"<span class='verse-line'>{}</span></p></blockquote>"},"pe3:30.1":{"pli":"Ekampi ce pāṇamaduṭṭhacitto mettāyatīti ayaṃ adoso. ","html":"<p>{}"},"pe3:30.2":{"pli":"Nigghātena assādo, kusalo tena hotīti tena kusalena dhammena saṃyutto dhammapaññattiṃ gacchati. ","html":"{}"},"pe3:30.3":{"pli":"Kusaloti yathā paññāya pañño paṇḍiccena paṇḍito. ","html":"{}"},"pe3:30.4":{"pli":"Pahūtamariyo pakaroti puññanti tassāyeva vipāko ayaṃ lokiyassa, na hi lokuttarassa. ","html":"{}"},"pe3:30.5":{"pli":"Tattha yā mettāyanā, ayaṃ hetu. ","html":"{}"},"pe3:30.6":{"pli":"Yaṃ kusalo bhavati ayaṃ nissando. ","html":"{}"},"pe3:30.7":{"pli":"Yāva abyāpajjo bhūmiyaṃ bahupuññaṃ pasavati, idaṃ phalaṃ. ","html":"{}"},"pe3:30.8":{"pli":"Iti adoso niddiṭṭho hetuto ca nissandato ca phalato ca. ","html":"{}</p>"},"pe3:31.1":{"pli":"Ekādasānisaṃsā mettāya cetovimuttiyā. ","html":"<p>{}"},"pe3:31.2":{"pli":"Tattha yā mettācetovimutti, ayaṃ ariyadhammesu rāgavirāgā cetovimutti, lokikāya bhūmikā hetu, yaṃ sukhaṃ āyatiṃ manāpo hoti manussānaṃ, ime ekādasa dhammā nissando. ","html":"{}"},"pe3:31.3":{"pli":"Yañca akatāvī brahmakāye upapajjati. ","html":"{}"},"pe3:31.4":{"pli":"Idaṃ phalaṃ. ","html":"{}"},"pe3:31.5":{"pli":"Idaṃ adosādhiṭṭhānaṃ. ","html":"{}</p>"},"pe3:32.1":{"pli":"Tattha katamaṃ amohādhiṭṭhānaṃ? ","html":"<p>{}</p>"},"pe3:33.1":{"pli":"“Paññā hi seṭṭhā lokasmiṃ, ","html":"<blockquote class='gatha'><p><span class='verse-line'>{}</span>"},"pe3:33.2":{"pli":"yāyaṃ nibbedhagāminī; ","html":"<span class='verse-line'>{}</span>"},"pe3:33.3":{"pli":"Yāya sammā pajānāti, ","html":"<span class='verse-line'>{}</span>"},"pe3:33.4":{"pli":"jātimaraṇasaṅkhayaṃ”. ","html":"<span class='verse-line'>{}</span></p></blockquote>"},"pe3:34.1":{"pli":"Paññā hi seṭṭhāti vatthuṃ. ","html":"<p>{}"},"pe3:34.2":{"pli":"Nibbedhagāminīti nibbānagāminiyaṃ yathābhūtaṃ paṭivijjhati. ","html":"{}"},"pe3:34.3":{"pli":"Sammā pajānāti, jātimaraṇasaṅkhayanti amoho. ","html":"{}"},"pe3:34.4":{"pli":"Paññāti hetu. ","html":"{}"},"pe3:34.5":{"pli":"Yaṃ pajānāti ayaṃ nissando. ","html":"{}"},"pe3:34.6":{"pli":"Yo jātimaraṇasaṅkhayo, idaṃ phalaṃ. ","html":"{}"},"pe3:34.7":{"pli":"Iti amoho niddiṭṭho hetunā ca nissandena ca phalena ca. ","html":"{}</p>"},"pe3:35.1":{"pli":"Tīṇimāni, bhikkhave, indriyāni anaññātaññassāmītindriyaṃ aññindriyaṃ aññātāvindriyaṃ. ","html":"<p>{}"},"pe3:35.2":{"pli":"Tattha katamaṃ anaññātaññassāmītindriyaṃ? ","html":"{}"},"pe3:35.3":{"pli":"Idha, bhikkhave, bhikkhu anabhisametassa dukkhassa ariyasaccassa abhisamayāya chandaṃ janeti vāyamati, vīriyaṃ ārabhati, cittaṃ paggaṇhāti padahati. ","html":"{}"},"pe3:35.4":{"pli":"Evaṃ catunnaṃ ariyasaccānaṃ kātabbaṃ. ","html":"{}"},"pe3:35.5":{"pli":"Tattha katamaṃ aññindriyaṃ? ","html":"{}"},"pe3:35.6":{"pli":"Idha, bhikkhave, bhikkhu “idaṃ dukkhaṃ ariyasaccan”ti yathābhūtaṃ pajānāti, yā ca maggo, idaṃ aññindriyaṃ. ","html":"{}"},"pe3:35.7":{"pli":"Āsavakkhayā anāsavo hoti, idaṃ vuccati aññātāvindriyaṃ. ","html":"{}"},"pe3:35.8":{"pli":"Tathāyaṃ paññā, ayaṃ hetu. ","html":"{}"},"pe3:35.9":{"pli":"Yaṃ chandaṃ janeti vāyamati, yā pajānāti, ayaṃ nissando. ","html":"{}"},"pe3:35.10":{"pli":"Yena sabbaso āsavānaṃ khayā hetu, yaṃ khaye ñāṇamuppajjati, anuppāde ñāṇañca, ayaṃ nissando. ","html":"{}"},"pe3:35.11":{"pli":"Yaṃ arahattaṃ, idaṃ phalaṃ. ","html":"{}"},"pe3:35.12":{"pli":"Tattha khīṇā me jāti, vusitaṃ brahmacariyaṃ, kataṃ karaṇīyanti, idaṃ khaye ñāṇaṃ. ","html":"{}"},"pe3:35.13":{"pli":"Nāparaṃ itthattāyāti pajānāmīti idaṃ anuppāde ñāṇaṃ. ","html":"{}"},"pe3:35.14":{"pli":"Iti imāni indriyāni amoho niddiṭṭho hetunā ca nissandena ca phalena ca. ","html":"{}"},"pe3:35.15":{"pli":"Imāni asādhāraṇāni niddiṭṭhāni. ","html":"{}</p>"},"pe3:36.1":{"pli":"Tattha katamāni kusalamūlāni sādhāraṇāni? ","html":"<p>{}"},"pe3:36.2":{"pli":"Kusalañca vo, bhikkhave, desessāmi kusalamūlañceva. ","html":"{}"},"pe3:36.3":{"pli":"Tattha katamaṃ kusalamūlaṃ? ","html":"{}"},"pe3:36.4":{"pli":"Alobho adoso amoho. ","html":"{}"},"pe3:36.5":{"pli":"Tattha katamaṃ kusalaṃ? ","html":"{}"},"pe3:36.6":{"pli":"Aṭṭha sammattāni sammādiṭṭhi yāva sammāsamādhi. ","html":"{}"},"pe3:36.7":{"pli":"Tattha yāni kusalamūlāni, ayaṃ hetu. ","html":"{}"},"pe3:36.8":{"pli":"Yañca alobho tīṇi kammāni samuṭṭhāpeti saṅkappaṃ vāyāmaṃ samādhiñca, ayaṃ alobhassa nissando. ","html":"{}"},"pe3:36.9":{"pli":"Tattha yo adoso, ayaṃ hetu. ","html":"{}"},"pe3:36.10":{"pli":"Yaṃ tayo dhamme paṭṭhapeti sammāvācaṃ sammākammantaṃ sammāājīvañca, ayaṃ nissando. ","html":"{}"},"pe3:36.11":{"pli":"Tattha yo amoho hetu, yaṃ dve dhamme upaṭṭhapeti aviparītadassanampi ca anabhilāpanaṃ, ayaṃ nissando. ","html":"{}"},"pe3:36.12":{"pli":"Imassa brahmacariyassa yaṃ phalaṃ, tā dve vimuttiyo rāgavirāgā cetovimutti avijjā virāgā ca paññāvimutti, idaṃ phalaṃ. ","html":"{}"},"pe3:36.13":{"pli":"Iti imāni tīṇi kusalamūlāni niddiṭṭhāni hetuto ca nissandato ca phalato ca. ","html":"{}"},"pe3:36.14":{"pli":"Evaṃ sādhāraṇāni kusalāni paṭivijjhitabbāni. ","html":"{}</p>"},"pe3:37.1":{"pli":"Yattha duve yattha tīṇi. ","html":"<p>{}"},"pe3:37.2":{"pli":"Ayañcettha gāthā. ","html":"{}</p>"},"pe3:38.1":{"pli":"“Tulamatulañca sambhavaṃ, ","html":"<blockquote class='gatha'><p><span class='verse-line'>{}</span>"},"pe3:38.2":{"pli":"Bhavasaṅkhāramavassaji muni; ","html":"<span class='verse-line'>{}</span>"},"pe3:38.3":{"pli":"Ajjhattarato samāhito, ","html":"<span class='verse-line'>{}</span>"},"pe3:38.4":{"pli":"Abhindi kavacamivattasambhavan”ti. ","html":"<span class='verse-line'>{}</span></p></blockquote>"},"pe3:39.1":{"pli":"Tulamatulañca sambhavanti tulasaṅkhataṃ atulasaṅkhataṃ. ","html":"<p>{}"},"pe3:39.2":{"pli":"Tattha ye saṅkhatā tulaṃ, te dve dhammā assādo ca ādīnavo ca tulitā bhavanti. ","html":"{}"},"pe3:39.3":{"pli":"Ettako kāmesu assādo. ","html":"{}"},"pe3:39.4":{"pli":"Ettako ādīnavo imassa, idaṃ nissaraṇanti iti nibbānaṃ pajānāti. ","html":"{}"},"pe3:39.5":{"pli":"Dvīhi kāraṇehi atulaṃ na ca sakkā tulayituṃ. ","html":"{}"},"pe3:39.6":{"pli":"Ettakaṃ etaṃ netaṃ paramatthīti tena atulaṃ. ","html":"{}"},"pe3:39.7":{"pli":"Atha pāpuṇā ratanaṃ karitvā acchariyabhāvena atulaṃ. ","html":"{}"},"pe3:39.8":{"pli":"Tattha kusalassa ca abhisambhavā jānanā passanā, ayaṃ amoho. ","html":"{}"},"pe3:39.9":{"pli":"Yaṃ tattha ñātā osiraṇā bhavasaṅkhārānaṃ, ayaṃ alobho. ","html":"{}"},"pe3:39.10":{"pli":"Yaṃ ajjhattarato samāhitoti vikkhepapaṭisaṃharaṇā, ayaṃ adoso. ","html":"{}"},"pe3:39.11":{"pli":"Iti imāni tīṇi kusalamūlāni. ","html":"{}"},"pe3:39.12":{"pli":"Tulamatulasambhavanti ayaṃ amoho. ","html":"{}"},"pe3:39.13":{"pli":"Yo bhavasaṅkhārānaṃ samosaraṇaṃ lobho sammāsamādhīnaṃ assādo, ayaṃ hetu. ","html":"{}"},"pe3:39.14":{"pli":"Yaṃ ajjhattarato avijjaṇḍakosaṃ sambhedo, ayaṃ nissando. ","html":"{}"},"pe3:39.15":{"pli":"Sā pavatti imāni tīṇi niddiṭṭhāni kusalamūlāni hetuto ca nissandato ca phalato ca. ","html":"{}</p>"},"pe3:40.1":{"pli":"Ettāvatā esā pavatti ca nivatti ca akusalamūlehi pavattati, kusalamūlehi nivattatīti imehi ca tīhi sabbaṃ akusalamūlaṃ samosaraṇaṃ gacchati. ","html":"<p>{}"},"pe3:40.2":{"pli":"So dhamme vā vacanato niddiṭṭho taṇhāti vā kodhoti vā asampajaññanti vā anusayoti vā makkhoti vā paḷāsoti vā assatīti vā issāti vā macchariyanti vā aññāṇanti vā, tehi ye ca vatthūhi niddisitabbaṃ. ","html":"{}"},"pe3:40.3":{"pli":"Yassimāni dve vacanāni dhammapadāni niddiṭṭhāni na so atthi kilesā, yo imesu navasu padesu samodhānaṃ samosaraṇaṃ gacchati. ","html":"{}"},"pe3:40.4":{"pli":"Ayaṃ kileso, na ca lobho, na ca doso, na ca moho. ","html":"{}</p>"},"pe3:41.1":{"pli":"Yathā akusalamūlāni, evaṃ kusalāni paṭikkhepena niddisitabbāni. ","html":"<p>{}"},"pe3:41.2":{"pli":"Idaṃ amohādhiṭṭhānaṃ. ","html":"{}</p>"},"pe3:42.1":{"pli":"Tattha katamaṃ kāyakammādhiṭṭhānaṃ? ","html":"<p>{}</p>"},"pe3:43.1":{"pli":"“Kāyena kusalaṃ kare, ","html":"<blockquote class='gatha'><p><span class='verse-line'>{}</span>"},"pe3:43.2":{"pli":"assa kāyena saṃvuto; ","html":"<span class='verse-line'>{}</span>"},"pe3:43.3":{"pli":"Kāyaduccaritaṃ hitvā, ","html":"<span class='verse-line'>{}</span>"},"pe3:43.4":{"pli":"kāyena sucaritaṃ care”. ","html":"<span class='verse-line'>{}</span></p></blockquote>"},"pe3:44.1":{"pli":"Tīṇimāni, bhikkhave, sucaritāni. ","html":"<p>{}"},"pe3:44.2":{"pli":"Pāṇātipātā veramaṇī, adinnādānā veramaṇī, kāmesumicchācārā veramaṇī, idaṃ kāyakammādhiṭṭhānaṃ. ","html":"{}</p>"},"pe3:45.1":{"pli":"Tattha katamaṃ vācākammādhiṭṭhānaṃ? ","html":"<p>{}</p>"},"pe3:46.1":{"pli":"“Subhāsitaṃ uttamamāhu santo, ","html":"<blockquote class='gatha'><p><span class='verse-line'>{}</span>"},"pe3:46.2":{"pli":"Dhammaṃ bhaṇe nādhammaṃ taṃ dutiyaṃ; ","html":"<span class='verse-line'>{}</span>"},"pe3:46.3":{"pli":"Piyaṃ bhaṇe nāppiyaṃ taṃ tatiyaṃ, ","html":"<span class='verse-line'>{}</span>"},"pe3:46.4":{"pli":"Saccaṃ bhaṇe nālikaṃ taṃ catutthaṃ”. ","html":"<span class='verse-line'>{}</span></p></blockquote>"},"pe3:47.1":{"pli":"Cattārimāni ca vacīsucaritāni idaṃ vācākammādhiṭṭhānaṃ. ","html":"<p>{}</p>"},"pe3:48.1":{"pli":"Tattha katamaṃ manokammādhiṭṭhānaṃ? ","html":"<p>{}</p>"},"pe3:49.1":{"pli":"“Manena kusalaṃ kammaṃ, ","html":"<blockquote class='gatha'><p><span class='verse-line'>{}</span>"},"pe3:49.2":{"pli":"manasā saṃvuto bhave; ","html":"<span class='verse-line'>{}</span>"},"pe3:49.3":{"pli":"Manoduccaritaṃ hitvā, ","html":"<span class='verse-line'>{}</span>"},"pe3:49.4":{"pli":"manasā sucaritaṃ care”. ","html":"<span class='verse-line'>{}</span></p></blockquote>"},"pe3:50.1":{"pli":"Tīṇimāni manosucaritāni, anabhijjhā, abyāpādo, sammādiṭṭhi, idaṃ manokammādhiṭṭhānaṃ. ","html":"<p>{}"},"pe3:50.2":{"pli":"Imāni asādhāraṇāni suttāni. ","html":"{}</p>"},"pe3:51.1":{"pli":"Tattha katamāni sādhāraṇāni suttāni? ","html":"<p>{}</p>"},"pe3:52.1":{"pli":"“Vācānurakkhī manasā susaṃvuto, ","html":"<blockquote class='gatha'><p><span class='verse-line'>{}</span>"},"pe3:52.2":{"pli":"Kāyena ca nākusalaṃ kayirā; ","html":"<span class='verse-line'>{}</span>"},"pe3:52.3":{"pli":"Ete tayo kammapathe visodhaye, ","html":"<span class='verse-line'>{}</span>"},"pe3:52.4":{"pli":"Ārādhaye maggamisippaveditaṃ”. ","html":"<span class='verse-line'>{}</span></p></blockquote>"},"pe3:53.1":{"pli":"Tisso imā, bhikkhave, pārisuddhiyo—","html":"<p>{}"},"pe3:53.2":{"pli":"kāyakammapārisuddhi, vācākammapārisuddhi, manokammapārisuddhi. ","html":"{}</p>"},"pe3:54.1":{"pli":"Tattha katamā kāyakammapārisuddhi? ","html":"<p>{}"},"pe3:54.2":{"pli":"Pāṇātipātā veramaṇī, adinnādānā veramaṇī, kāmesumicchācārā veramaṇī. ","html":"{}"},"pe3:54.3":{"pli":"Tattha katamā vacīkammapārisuddhi? ","html":"{}"},"pe3:54.4":{"pli":"Musāvādā veramaṇī …pe… ","html":"{}"},"pe3:54.5":{"pli":"samphappalāpā veramaṇī. ","html":"{}"},"pe3:54.6":{"pli":"Tattha katamā manokammapārisuddhi? ","html":"{}"},"pe3:54.7":{"pli":"Anabhijjhā abyāpādo sammādiṭṭhi. ","html":"{}"},"pe3:54.8":{"pli":"Idaṃ sādhāraṇasuttaṃ. ","html":"{}</p>"},"pe3:55.1":{"pli":"Iti sādhāraṇāni ca suttāni asādhāraṇāni ca suttāni paṭivijjhitabbāni. ","html":"<p>{}"},"pe3:55.2":{"pli":"Paṭivijjhitvā vācāya kāyena ca suttassa attho niddisitabbo. ","html":"{}</p>"},"pe3:56.1":{"pli":"Tattha katamaṃ saddhindriyādhiṭṭhānaṃ? ","html":"<p>{}</p>"},"pe3:57.1":{"pli":"“Yassa saddhā tathāgate, ","html":"<blockquote class='gatha'><p><span class='verse-line'>{}</span>"},"pe3:57.2":{"pli":"acalā suppatiṭṭhitā; ","html":"<span class='verse-line'>{}</span>"},"pe3:57.3":{"pli":"Sīlañca yassa kalyāṇaṃ, ","html":"<span class='verse-line'>{}</span>"},"pe3:57.4":{"pli":"ariyakantaṃ pasaṃsitaṃ. ","html":"<span class='verse-line'>{}</span></p>"},"pe3:58.1":{"pli":"Saṅghe pasādo yassatthi, ","html":"<p><span class='verse-line'>{}</span>"},"pe3:58.2":{"pli":"ujubhūtañca dassanaṃ; ","html":"<span class='verse-line'>{}</span>"},"pe3:58.3":{"pli":"Adaliddoti taṃ āhu, ","html":"<span class='verse-line'>{}</span>"},"pe3:58.4":{"pli":"amoghaṃ tassa jīvitaṃ. ","html":"<span class='verse-line'>{}</span></p>"},"pe3:59.1":{"pli":"Saddhā ve nandikā ārādhiko, ","html":"<p><span class='verse-line'>{}</span>"},"pe3:59.2":{"pli":"No tassa saddhoti; ","html":"<span class='verse-line'>{}</span>"},"pe3:59.3":{"pli":"Sabbaṃ siyāti bhagavantaṃ, ","html":"<span class='verse-line'>{}</span>"},"pe3:59.4":{"pli":"Tathārūpo dhammasampasādo”. ","html":"<span class='verse-line'>{}</span></p></blockquote>"},"pe3:60.1":{"pli":"Idaṃ saddhindriyādhiṭṭhānaṃ. ","html":"<p class='endsutta'>{}</p>"},"pe3:61.1":{"pli":"Tattha katamaṃ vīriyādhiṭṭhānaṃ? ","html":"<p>{}</p>"},"pe3:62.1":{"pli":"“Ārambhatha nikkamatha, ","html":"<blockquote class='gatha'><p><span class='verse-line'>{}</span>"},"pe3:62.2":{"pli":"yuñjatha buddhasāsane; ","html":"<span class='verse-line'>{}</span>"},"pe3:62.3":{"pli":"Dhunātha maccuno senaṃ, ","html":"<span class='verse-line'>{}</span>"},"pe3:62.4":{"pli":"naḷāgāraṃva kuñjaro”. ","html":"<span class='verse-line'>{}</span></p></blockquote>"},"pe3:63.1":{"pli":"Cattārome, bhikkhave, sammappadhānā, idaṃ vīriyādhiṭṭhānaṃ. ","html":"<p>{}</p>"},"pe3:64.1":{"pli":"Tattha katamaṃ satindriyādhiṭṭhānaṃ? ","html":"<p>{}</p>"},"pe3:65.1":{"pli":"“Satīmato sadā bhaddaṃ, ","html":"<blockquote class='gatha'><p><span class='verse-line'>{}</span>"},"pe3:65.2":{"pli":"bhaddamatthu satīmato; ","html":"<span class='verse-line'>{}</span>"},"pe3:65.3":{"pli":"Satīmato sadā seyyo, ","html":"<span class='verse-line'>{}</span>"},"pe3:65.4":{"pli":"satīmā sukhamedhati”. ","html":"<span class='verse-line'>{}</span></p></blockquote>"},"pe3:66.1":{"pli":"Cattāro satipaṭṭhānā vitthārena kātabbā, idaṃ satindriyādhiṭṭhānaṃ. ","html":"<p>{}</p>"},"pe3:67.1":{"pli":"Tattha katamaṃ samādhindriyādhiṭṭhānaṃ? ","html":"<p>{}</p>"},"pe3:68.1":{"pli":"“Ākaṅkhato te naradammasārathi, ","html":"<blockquote class='gatha'><p><span class='verse-line'>{}</span>"},"pe3:68.2":{"pli":"Devā manussā manasā vicintitaṃ; ","html":"<span class='verse-line'>{}</span>"},"pe3:68.3":{"pli":"Sabbe na jaññā kasiṇāpi pāṇino, ","html":"<span class='verse-line'>{}</span>"},"pe3:68.4":{"pli":"Santaṃ samādhiṃ araṇaṃ nisevato”. ","html":"<span class='verse-line'>{}</span></p></blockquote>"},"pe3:69.1":{"pli":"Tayome, bhikkhave, samādhī—","html":"<p>{}"},"pe3:69.2":{"pli":"savitakko savicāro, avitakko vicāramatto, avitakko avicāro. ","html":"{}"},"pe3:69.3":{"pli":"Idaṃ samādhindriyādhiṭṭhānaṃ. ","html":"{}</p>"},"pe3:70.1":{"pli":"Tattha katamaṃ paññindriyādhiṭṭhānaṃ? ","html":"<p>{}</p>"},"pe3:71.1":{"pli":"Paññā hi seṭṭhā lokasminti vitthārena. ","html":"<p>{}</p>"},"pe3:72.1":{"pli":"Tisso imā, bhikkhave, paññā—","html":"<p>{}"},"pe3:72.2":{"pli":"sutamayī, cintāmayī, bhāvanāmayī, idaṃ paññindriyādhiṭṭhānaṃ suttaṃ, imāni indriyādhiṭṭhānāni asādhāraṇāni suttāni. ","html":"{}</p>"},"pe3:73.1":{"pli":"Tattha katamāni sādhāraṇāni indriyādhiṭṭhānāni suttāni? ","html":"<p>{}</p>"},"pe3:74.1":{"pli":"“Avītarāgo kāmesu, ","html":"<blockquote class='gatha'><p><span class='verse-line'>{}</span>"},"pe3:74.2":{"pli":"yassa pañcindriyā mudū; ","html":"<span class='verse-line'>{}</span>"},"pe3:74.3":{"pli":"Saddhā sati ca vīriyaṃ, ","html":"<span class='verse-line'>{}</span>"},"pe3:74.4":{"pli":"samatho ca vipassanā; ","html":"<span class='verse-line'>{}</span>"},"pe3:74.5":{"pli":"Tādisaṃ bhikkhumāsajja, ","html":"<span class='verse-line'>{}</span>"},"pe3:74.6":{"pli":"pubbeva upahaññati”. ","html":"<span class='verse-line'>{}</span></p></blockquote>"},"pe3:75.1":{"pli":"Pañcimāni indriyāni. ","html":"<p>{}"},"pe3:75.2":{"pli":"Saddhindriyādiindriyaṃ daṭṭhabbaṃ. ","html":"{}"},"pe3:75.3":{"pli":"Tīsu aveccappasāde vitthārena suttaṃ kātabbaṃ. ","html":"{}"},"pe3:75.4":{"pli":"Imāni sādhāraṇāni indriyādhiṭṭhānāni suttāni. ","html":"{}"},"pe3:75.5":{"pli":"Yaṃ yassa sambandhaṃ kusalassa vā akusalassa vā tena tena adhiṭṭhānena taṃ suttaṃ niddisitabbaṃ, natthañño dhammo niddisitabbo. ","html":"{}"},"pe3:75.6":{"pli":"Tattha sādhāraṇaṃ kusalaṃ nāpi kusalaṃ akusalaṃ yathā sādhāraṇāni ca kusalamūlāni sādhāraṇāni ca akusalamūlāni uppannaṃ kāmavitakkaṃ pajahati …pe… ","html":"{}"},"pe3:75.7":{"pli":"cattāro sammappadhānā kusalaṃ akusalañca. ","html":"{}</p>"},"pe3:76.1":{"pli":"Tatthimā uddānagāthā ","html":"<p class='uddana-intro'>{}</p>"},"pe3:77.1":{"pli":"Vitakko hi mamatthiko, ","html":"<blockquote class='uddanagatha'><p><span class='verse-line'>{}</span>"},"pe3:77.2":{"pli":"dadaṃ piyo naro iti; ","html":"<span class='verse-line'>{}</span>"},"pe3:77.3":{"pli":"Yo pāṇamatipāteti, ","html":"<span class='verse-line'>{}</span>"},"pe3:77.4":{"pli":"tīṇi tassa bālalakkhaṇaṃ. ","html":"<span class='verse-line'>{}</span></p>"},"pe3:78.1":{"pli":"Satañceva sahassānaṃ, ","html":"<p><span class='verse-line'>{}</span>"},"pe3:78.2":{"pli":"ye ca samaṇabrāhmaṇā; ","html":"<span class='verse-line'>{}</span>"},"pe3:78.3":{"pli":"Chandā dosā bhayā mohā, ","html":"<span class='verse-line'>{}</span>"},"pe3:78.4":{"pli":"catūhi agatīhi ca. ","html":"<span class='verse-line'>{}</span></p>"},"pe3:79.1":{"pli":"Asubhānupassiṃ viharantaṃ, ","html":"<p><span class='verse-line'>{}</span>"},"pe3:79.2":{"pli":"Nimittesu asubhā ca; ","html":"<span class='verse-line'>{}</span>"},"pe3:79.3":{"pli":"Ekampi ce piyaṃ pāṇaṃ, ","html":"<span class='verse-line'>{}</span>"},"pe3:79.4":{"pli":"Mittā sace subhāsitā. ","html":"<span class='verse-line'>{}</span></p>"},"pe3:80.1":{"pli":"Paññā hi seṭṭhā lokasmiṃ, ","html":"<p><span class='verse-line'>{}</span>"},"pe3:80.2":{"pli":"Anuññā tīṇi indriyāni; ","html":"<span class='verse-line'>{}</span>"},"pe3:80.3":{"pli":"Kusalākusalamūlāni ca, ","html":"<span class='verse-line'>{}</span>"},"pe3:80.4":{"pli":"Tulamatulañca sambhavaṃ. ","html":"<span class='verse-line'>{}</span></p>"},"pe3:81.1":{"pli":"Kāyena kusalaṃ kare, ","html":"<p><span class='verse-line'>{}</span>"},"pe3:81.2":{"pli":"Tīṇi sucaritāni ca; ","html":"<span class='verse-line'>{}</span>"},"pe3:81.3":{"pli":"Subhāsitaṃ uttamamāhu, ","html":"<span class='verse-line'>{}</span>"},"pe3:81.4":{"pli":"Santo vacīsucaritāni ca. ","html":"<span class='verse-line'>{}</span></p>"},"pe3:82.1":{"pli":"Kāyena ca kusalaṃ kayirā, ","html":"<p><span class='verse-line'>{}</span>"},"pe3:82.2":{"pli":"Manoduccaritāni ca; ","html":"<span class='verse-line'>{}</span>"},"pe3:82.3":{"pli":"Kāyānurakkhī ca sadā, ","html":"<span class='verse-line'>{}</span>"},"pe3:82.4":{"pli":"Tisso ca pārisuddhiyo. ","html":"<span class='verse-line'>{}</span></p>"},"pe3:83.1":{"pli":"Yassa saddhā tathāgate, ","html":"<p><span class='verse-line'>{}</span>"},"pe3:83.2":{"pli":"samuppāde ca desito; ","html":"<span class='verse-line'>{}</span>"},"pe3:83.3":{"pli":"Ārambhatha nikkamatha, ","html":"<span class='verse-line'>{}</span>"},"pe3:83.4":{"pli":"yā ca sammappadhānatā. ","html":"<span class='verse-line'>{}</span></p>"},"pe3:84.1":{"pli":"Satīmato sadā bhaddaṃ, ","html":"<p><span class='verse-line'>{}</span>"},"pe3:84.2":{"pli":"satipaṭṭhānabhāvanā; ","html":"<span class='verse-line'>{}</span>"},"pe3:84.3":{"pli":"Ākaṅkhato ca anaññāṇaṃ, ","html":"<span class='verse-line'>{}</span>"},"pe3:84.4":{"pli":"ye ca tīṇi samādhayo. ","html":"<span class='verse-line'>{}</span></p>"},"pe3:85.1":{"pli":"Paññā hi seṭṭhā lokasmiṃ, ","html":"<p><span class='verse-line'>{}</span>"},"pe3:85.2":{"pli":"tisso paññā pakāsitā; ","html":"<span class='verse-line'>{}</span>"},"pe3:85.3":{"pli":"Avītarāgo kāmesu, ","html":"<span class='verse-line'>{}</span>"},"pe3:85.4":{"pli":"tatheva pañcindriyā. ","html":"<span class='verse-line'>{}</span></p></blockquote>"},"pe3:86.1":{"pli":"Iti therassa mahākaccāyanassa jambuvanavāsino peṭakopadese tatiyabhūmi suttādhiṭṭhānaṃ nāma. ","html":"<p class='endsutta'>{}</p></article>"}},"pe4":{"pe4:0.1":{"pli":"Peṭakopadesa ","html":"<article id='pe4'><header><ul><li class='division'>{}</li></ul>"},"pe4:0.2":{"pli":"4. Suttavicayacatutthabhūmi ","html":"<h1 class='sutta-title'>{}</h1></header>"},"pe4:1.1":{"pli":"Tattha katamo suttavicayo? ","html":"<p>{}</p>"},"pe4:2.1":{"pli":"Tattha kusalehi dhammehi akusalehi dhammehi pubbāparaso sādhukaṃ upaparikkhiyati. ","html":"<p>{}"},"pe4:2.2":{"pli":"Kiṃ nu kho idaṃ suttaṃ ārabhi …pe… tehi suttehi saha adhisannaṭṭhehi yujjati udāhu na yujjatīti? ","html":"{}</p>"},"pe4:3.1":{"pli":"Yathā bhagavā kilese ādimhi tattha deseti. ","html":"<p>{}"},"pe4:3.2":{"pli":"Kiṃ desitaṃ? ","html":"{}"},"pe4:3.3":{"pli":"Tesaṃ kilesānaṃ pahānaṃ udāhu no desitanti upaparikkhitabbaṃ. ","html":"{}"},"pe4:3.4":{"pli":"Yadi na desitaṃ bhagavati tesaṃ kilesānaṃ pahānaṃ kusalā dhammā pariyesitabbā; ","html":"{}"},"pe4:3.5":{"pli":"yattha te akusalā pahānaṃ gacchanti. ","html":"{}"},"pe4:3.6":{"pli":"Sace samannehamāno na labhati. ","html":"{}"},"pe4:3.7":{"pli":"Tattha akusalā dhammā apakaḍḍhitabbā vīmaṃsitabbā, saṅkilesabhāgiyasuttaṃ, yadi kilesā apakaḍḍhiyantā. ","html":"{}"},"pe4:3.8":{"pli":"Ye vā na denti tattha upaparikkhitabbā ariyamaggadhammā tāsu bhūmīsu kilesā pahānaṃ gacchanti, udāhu na gacchantīti. ","html":"{}"},"pe4:3.9":{"pli":"Yattakā pana kilesā desitā. ","html":"{}"},"pe4:3.10":{"pli":"Na tattakā ariyadhammā desitā. ","html":"{}"},"pe4:3.11":{"pli":"Yattha kilesā pahānaṃ gacchanti, tattha ye kilesā ariyadhammānaṃ paṭipakkhena na yujjanti, te apakaḍḍhitabbā, sace apakaḍḍhiyantā yojanaṃ deti. ","html":"{}"},"pe4:3.12":{"pli":"Tattha evaṃ vīmaṃsitabbaṃ. ","html":"{}"},"pe4:3.13":{"pli":"Dve tīṇi vā taduttari vā kilesā ekena ariyamaggena pahānaṃ gacchantīti. ","html":"{}"},"pe4:3.14":{"pli":"Sace evaṃ vīmaṃsiyantā yojanaṃ deti, tattha upaparikkhitabbaṃ. ","html":"{}"},"pe4:3.15":{"pli":"Paramparāya vā piṭakasampadānena vā suttassa attho ca nattho ca. ","html":"{}"},"pe4:3.16":{"pli":"Yaṃ vā na sakkā suttaṃ niddisituṃ neva suttaṃ vicikicchitabbaṃ. ","html":"{}"},"pe4:3.17":{"pli":"Evaṃ yathā ādimhi kusalā dhammā honti. ","html":"{}"},"pe4:3.18":{"pli":"Ye kilesā te pahīneyyāti. ","html":"{}"},"pe4:3.19":{"pli":"Te upaparikkhitabbā. ","html":"{}"},"pe4:3.20":{"pli":"Puro vā kusalo paṭipakkhena vā puro desanā, anūnā anadhikā uggahetabbā. ","html":"{}"},"pe4:3.21":{"pli":"Yathā paṭhamo uttilo yesamidāni kilesānaṃ ye ariyadhammā desitā ime kilesā imehi ariyadhammehi pahīyanti, udāhu nappahīyantīti vicinitabbā. ","html":"{}"},"pe4:3.22":{"pli":"Yadi upaparikkhiyamānā yujjanti, gahetabbā. ","html":"{}"},"pe4:3.23":{"pli":"Atha na yujjanti, ye kilesā apaṭipakkhā honti, te kilesā aparipakkhitabbā. ","html":"{}"},"pe4:3.24":{"pli":"Ye ca ariyadhammā paṭipakkhā honti, te ariyadhammā apakaḍḍhitabbā. ","html":"{}"},"pe4:3.25":{"pli":"Na hi ariyadhammā anāgāmikilesappahānaṃ gacchanti, nāpi ariyadhammā sabbakilesānaṃ pahānāya saṃvattanti. ","html":"{}"},"pe4:3.26":{"pli":"Yathā kusalā mettā akusalo rāgo na tu kusalā mettāti kāretvā akusalassa rāgassa pahānāya sambhavati byāpādo mettāya pahānaṃ gacchati. ","html":"{}"},"pe4:3.27":{"pli":"Tasmā ubho kilesā upaparikkhitabbā. ","html":"{}"},"pe4:3.28":{"pli":"Yo yo ca dhammo upadisiyati kusalo vā akusalo vā so apakaḍḍhitabbo. ","html":"{}"},"pe4:3.29":{"pli":"Sace te yujjanti apakaḍḍhiyamāno natthi upaparikkhitabbaṃ. ","html":"{}"},"pe4:3.30":{"pli":"Dve vā kilesā ekena ariyadhammena pahīneyyāti dvīhi vā ariyadhammehi eko vā kileso pahīyatīti. ","html":"{}</p>"},"pe4:4.1":{"pli":"Atha vā evampi upaparikkhiyamānaṃ yujjati, tattha vīmaṃsitabbaṃ vā yathā yujjati tattha vīmaṃsitabbaṃ vā, yathā nanu sakkā suttaṃ niddisituṃ, na hi sutte vicikicchitabbaṃ. ","html":"<p>{}"},"pe4:4.2":{"pli":"Kileso maṃ ariyadhammesu desitesu ubhayato upaparikkhitabbaṃ. ","html":"{}"},"pe4:4.3":{"pli":"Kira ye vā ime kilesā desitā ye ca ariyadhammā desitā gāthāya vā byākaraṇena vā, kiṃ nu kho ime kilesā imehi ariyadhammehi pahīyanti, udāhu nappahīyanti? ","html":"{}"},"pe4:4.4":{"pli":"Ime vā ariyadhammā imesaṃ kilesānaṃ pahānāya saṃvattantīti. ","html":"{}"},"pe4:4.5":{"pli":"Kiñcāpi kusalehi dhammehi akusalā dhammā pahānaṃ gacchanti. ","html":"{}"},"pe4:4.6":{"pli":"Na tu sabbehi ariyadhammehi sabbākusalā pahānaṃ gacchanti. ","html":"{}"},"pe4:4.7":{"pli":"Yathā mettā kusalo akusalo ca rāgo na tu kusalā mettā akusalo rāgoti kāretvā mettāya rāgo pahānaṃ, byāpādo mettāya pahānaṃ gacchanti. ","html":"{}"},"pe4:4.8":{"pli":"Evaṃ kilesoti kāretvā suttena pahānaṃ gacchati. ","html":"{}"},"pe4:4.9":{"pli":"Na sutto dhammoti kāretvā sabbaṃ kilesassa pahānāya saṃvattati. ","html":"{}"},"pe4:4.10":{"pli":"Yaṃ tu suttassa ariyadhammo saṅkilesapaṭipakkho, so tena pahānaṃ gacchatīti. ","html":"{}</p>"},"pe4:5.1":{"pli":"Tattha kusale desite sutte byākaraṇe vā saṅkilesā na yujjanti ariyadhammā vā, te mahāpadese niddisitabbāvayavena apakaḍḍhitabbā. ","html":"<p>{}"},"pe4:5.2":{"pli":"Tattha kilesehi ca desitehi ariyadhammesu ca yadipi tena ariyadhammena te kilesā pahānaṃ gacchanti. ","html":"{}"},"pe4:5.3":{"pli":"Tatthapi uttari upaparikkhitabbaṃ. ","html":"{}"},"pe4:5.4":{"pli":"Kena kāraṇena ete kilesā pajahitabbā, kena kāraṇena ariyadhammā desitāti? ","html":"{}"},"pe4:5.5":{"pli":"Yena yena vā ākārena ariyadhammā desitā, tena tena pakārena ayaṃ kileso ṭhito. ","html":"{}"},"pe4:5.6":{"pli":"Atthi hi eko kileso, tena vā ariyadhammā na aññathā aññathā pahātabbo, yathā diṭṭhi rāgo avijjā ca dassanena pahātabbā. ","html":"{}"},"pe4:5.7":{"pli":"Sā ce evañca avijjā bhāvanāya bhūmi vā dhammā bhāvanāya pahātabbā. ","html":"{}"},"pe4:5.8":{"pli":"Sāyeva uddhambhāgiyaṃ asaṅkhatadassanāya vimuttiyā animittena cetosamādhinā amanasikārena pahīyati. ","html":"{}"},"pe4:5.9":{"pli":"Evaṃ sātthaṃ sabyañjanaṃ upaparikkhitabbaṃ. ","html":"{}"},"pe4:5.10":{"pli":"Ye dassanena pahātabbā kilesā dassanākārena ariyadhammo desito, bhāvanāya pahātabbā bhāvanākārena ariyadhammo desito, patisevanā pahātabbā patisevanākārena ariyadhammo desito, evaṃ vinodanapahātabbā yāva satta āsavā kātabbā, yāvaññathā. ","html":"{}"},"pe4:5.11":{"pli":"Aññathā hesa dhammo pahātabbo aññenākārena ariyadhammo desito, so ariyadhammo aññathā pariyesitabbo. ","html":"{}"},"pe4:5.12":{"pli":"Yadi ayaṃ dhammo pariyesato yo ca deseti yena yenākārena, so ariyadhammo pariyesitabbo, tenākārena kileso pahīyati. ","html":"{}"},"pe4:5.13":{"pli":"So tattha upaparikkhitabbo. ","html":"{}"},"pe4:5.14":{"pli":"Atha na yujjati yadi hi tena suttena vihitaṃ suttaṃ vīmaṃsitabbaṃ. ","html":"{}"},"pe4:5.15":{"pli":"Yathā yujjati, tathā gahetabbaṃ. ","html":"{}"},"pe4:5.16":{"pli":"Yathā na yujjati, tathā na gahetabbaṃ, addhā etaṃ bhagavatā na bhāsitaṃ, āyasmatā vā duggahitaṃ, yathā mahāpadese niddisitabbaṃ, bhagavatā yathābhūtaṃ desitaṃ, yo ca dhammo desito kusalo ca akusalo ca tassa dhammassa paccayo pariyesitabbo. ","html":"{}"},"pe4:5.17":{"pli":"Na hi paccayā vinā dhammo appaccayo uppajjati. ","html":"{}"},"pe4:5.18":{"pli":"Tattha ko ākāro pariyesanāya? ","html":"{}</p>"},"pe4:6.1":{"pli":"Tattha tathārūpaṃ sahetu sappaccayaṃ soyaṃ dhammo vuttoti idaṃ vīmaṃsitabbaṃ. ","html":"<p>{}"},"pe4:6.2":{"pli":"So ca paccayo tividho—","html":"{}"},"pe4:6.3":{"pli":"mudu majjho adhimatto. ","html":"{}"},"pe4:6.4":{"pli":"Tattha mudumhi paccaye mududhammo gahetabbo, evaṃ satyesa paccayo duvidho paramparāpaccayo ca samanantarapaccayo ca. ","html":"{}"},"pe4:6.5":{"pli":"So paccayo mudutena byādhimattaṃ pariyesitabbaṃ. ","html":"{}"},"pe4:6.6":{"pli":"Kiṅkāraṇaṃ? ","html":"{}"},"pe4:6.7":{"pli":"Aññataropi paccayo aññehi paccayehi pariyattiṃ vā pāripūriṃ vā gacchati. ","html":"{}"},"pe4:6.8":{"pli":"Tattha yo dhammo desito, tassa dhammassa etena vā kāraṇena vā hetu pariyesitabbo. ","html":"{}"},"pe4:6.9":{"pli":"Yathā paccayo hetunā paccayena ca, so tassa dhammassa nissando pariyesitabbo. ","html":"{}"},"pe4:6.10":{"pli":"Yathā niddiṭṭho adhiṭṭhāne padhānaṃ pariyesati, so paccayo pariyesitabbo. ","html":"{}"},"pe4:6.11":{"pli":"Na hi mudussa dhammassa adhimatto nissando adhimattassa vā nissandassa mududhammo, atha mudussa mudu majjhāya majjho adhimattassa adhimatto yujjati, taṃ gahetabbaṃ, atha na yujjati na gahetabbaṃ. ","html":"{}"},"pe4:6.12":{"pli":"Yañca bhagavā ārabhati dhammaṃ desetuṃ, taṃyeva dhammaṃ majjhantapariyosānaṃ deseti, yathā suttādhiṭṭhāne dhammā ādimhi niddisati, taṃyeva bahu tassa suttassa pariyosānaṃ. ","html":"{}"},"pe4:6.13":{"pli":"Tassa hi dhammassa vasena taṃ suttaṃ hoti gāthā vā byākaraṇaṃ khuddakaṃ mahantaṃ vā, yathā pana duvidhā anurūpanti vā thapanā ca desanāthapanā. ","html":"{}"},"pe4:6.14":{"pli":"Rūpantipi dhammassa pariyesitabbā. ","html":"{}"},"pe4:6.15":{"pli":"Yathā ca bhagavatā pañcannaṃ indriyānaṃ saṃvaraṇaṃ desitaṃ taṇhāya niggahaṇatthaṃ icchāva hoti. ","html":"{}"},"pe4:6.16":{"pli":"Deseti yathā gopālakopame sutte aññehipi suttehi bhagavā bhāsati icchāva hoti majjhimanikāye vitakko ayaṃ bhagavato desanānurūpanti iti so dhammo aññesupi veyyākaraṇesu pariyesitabbo. ","html":"{}"},"pe4:6.17":{"pli":"Na hi ekaṃ hi sutte daṭṭhabbo. ","html":"{}"},"pe4:6.18":{"pli":"Yujjanaṃ taṃ gahetabbaṃ. ","html":"{}</p>"},"pe4:7.1":{"pli":"Tattha katamaṃ anuññātaṃ? ","html":"<p>{}"},"pe4:7.2":{"pli":"Yaṃ kiñci suttaṃ bhagavatā na bhāsitaṃ tañca suttesuyeva dissati, evametaṃ dhāretabbaṃ. ","html":"{}"},"pe4:7.3":{"pli":"Yathā asukena bhāsitanti, taṃ suttaṃ vīmaṃsitabbaṃ. ","html":"{}"},"pe4:7.4":{"pli":"Kiṃ nu kho imaṃ suttaṃ anuññātaṃ khamaṃ bhagavato udāhu nānuññātaṃ khamaṃ, kiñci rūpañca suttaṃ bhagavato anuññātaṃ khamaṃ kiñci rūpañca nānuññātaṃ khamaṃ? ","html":"{}"},"pe4:7.5":{"pli":"Yaṃ sabbaso anotāretvā dasabalo gocaraṃ deseti, taṃ sabbaṃ suttaṃ bhagavato nānuññātaṃ khamaṃ. ","html":"{}"},"pe4:7.6":{"pli":"Atthipi so sāvako dasabalānaṃ gocaraṃ jānāti odhiso anodhiso, taṃ pana balaṃ sabbaso na jānāti aññathā nāma savanena, yathā āyasmatā sāriputtena yena brāhmaṇo ovadito, tassa āyasmato natthi indriyabalavemattañāṇaṃ, tena puggalaparo parañca taṃ ajānanto sati uttarikaraṇīye uppādito, so bhagavatā apasādito. ","html":"{}"},"pe4:7.7":{"pli":"Yathāva āyasmā mahākassapo bhāgineyyaṃ ovadati anantariyasamannāgato iddhipāṭihīrena aṅguliyo adīpetvā yaṃ sabbesaṃ dhammānaṃ kammasamādānānaṃ hetuso ṭhānaso yathābhūtaṃ ñāṇaṃ, tassa āyasmato saṃvijjate, tena naṃ ovadati, taṃ bhagavā karoti. ","html":"{}</p>"},"pe4:8.1":{"pli":"“Sacepi dasa pajjote, ","html":"<blockquote class='gatha'><p><span class='verse-line'>{}</span>"},"pe4:8.2":{"pli":"dhārayissasi kassapa; ","html":"<span class='verse-line'>{}</span>"},"pe4:8.3":{"pli":"Neva dakkhati rūpāni, ","html":"<span class='verse-line'>{}</span>"},"pe4:8.4":{"pli":"cakkhu tassa na vijjatī”ti. ","html":"<span class='verse-line'>{}</span></p></blockquote>"},"pe4:9.1":{"pli":"Api ca kho yathā dūto rājavacanena sattamanusāsati, evaṃ sesānugo aññātakaṃ ghosaṃ paresaṃ deseti. ","html":"<p>{}"},"pe4:9.2":{"pli":"Anuññātakhamasuttaṃ gahetabbaṃ. ","html":"{}"},"pe4:9.3":{"pli":"Ananuññātakhamaṃ na gahetabbaṃ. ","html":"{}</p>"},"pe4:10.1":{"pli":"Tattha katamo suttasaṅkaro? ","html":"<p>{}"},"pe4:10.2":{"pli":"Pañcavidhaṃ suttaṃ, saṅkilesabhāgiyaṃ vāsanābhāgiyaṃ dassanabhāgiyaṃ bhāvanābhāgiyaṃ asekkhabhāgiyaṃ. ","html":"{}"},"pe4:10.3":{"pli":"Aññaṃ ārādheyya aññaṃ deseti aññassa ca suttassa atthaṃ aññamhi sutte niddisati. ","html":"{}"},"pe4:10.4":{"pli":"Suttassa vā hi anekākāraṃ atthaṃ niddisati. ","html":"{}"},"pe4:10.5":{"pli":"Ariyadhammasādhane atthaṃ vivarati. ","html":"{}"},"pe4:10.6":{"pli":"Vāsanābhāgiyassa atthaṃ dassanabhāgiyesu niddisati. ","html":"{}"},"pe4:10.7":{"pli":"Orambhāgiyānaṃ saṃyojanānaṃ atthaṃ uddhambhāgiyesu niddisati. ","html":"{}"},"pe4:10.8":{"pli":"Mudumajjhānaṃ indriyānaṃ adhimattesu suttesu niddisati. ","html":"{}"},"pe4:10.9":{"pli":"Iti ayaṃ suttaṃ sambhedaṃ hetunā ca nissandena ca phalena ca niddesena ca mudumajjhādhimattatāyapi ca atthena ca byañjanena ca yo sambhedo, ayaṃ vuccati suttasaṅkaro. ","html":"{}"},"pe4:10.10":{"pli":"Yo asambhedo, ayaṃ vuccati suttavicayo. ","html":"{}</p>"},"pe4:11.1":{"pli":"Tatthāyaṃ uddānagāthā ","html":"<p class='uddana-intro'>{}</p>"},"pe4:12.1":{"pli":"Purimānaṃ akkhaṇḍaṃ, ","html":"<blockquote class='uddanagatha'><p><span class='verse-line'>{}</span>"},"pe4:12.2":{"pli":"yathābhūtassa paccayo; ","html":"<span class='verse-line'>{}</span>"},"pe4:12.3":{"pli":"Nissando vāsanāsaddhi, ","html":"<span class='verse-line'>{}</span>"},"pe4:12.4":{"pli":"anuññā suttasaṅkaro. ","html":"<span class='verse-line'>{}</span></p></blockquote>"},"pe4:13.1":{"pli":"Therassa mahākaccāyanassa suttavicayo nāma catutthabhūmi. ","html":"<p class='endsutta'>{}</p></article>"}}}