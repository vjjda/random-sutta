{"cnd9":{"cnd9:0.1":{"pli":"Cūḷaniddesa ","html":"<article id='cnd9'><header><ul><li class='division'>{}</li>"},"cnd9:0.2":{"pli":"Pārāyanavagganiddesa ","html":"<li>{}</li>"},"cnd9:0.3":{"pli":"Pucchāniddesa ","html":"<li>{}</li></ul>"},"cnd9:0.4":{"pli":"5. Dhotakamāṇavapucchāniddesa ","html":"<h1 class='sutta-title'>{}</h1></header>"},"cnd9:1.1":{"pli":"<b>Pucchāmi taṃ bhagavā brūhi metaṃ,</b> ","html":"<blockquote class='gatha'><p data-counter='1'><span class='verse-line'>{}</span>"},"cnd9:1.2":{"pli":"(iccāyasmā dhotako) ","html":"<span class='speaker'>{}</span>"},"cnd9:1.3":{"pli":"<b>Vācābhikaṅkhāmi mahesi tuyhaṃ;</b> ","html":"<span class='verse-line'>{}</span>"},"cnd9:1.4":{"pli":"<b>Tava sutvāna nigghosaṃ,</b> ","html":"<span class='verse-line'>{}</span>"},"cnd9:1.5":{"pli":"<b>Sikkhe nibbānamattano. </b> ","html":"<span class='verse-line'>{}</span></p></blockquote>"},"cnd9:2.1":{"pli":"<b>Pucchāmi taṃ bhagavā brūhi metan</b>ti. ","html":"<p>{}"},"cnd9:2.2":{"pli":"<b>Pucchāmī</b>ti tisso pucchā—","html":"{}"},"cnd9:2.3":{"pli":"adiṭṭhajotanā pucchā, diṭṭhasaṃsandanā pucchā, vimaticchedanā pucchā …pe… ","html":"{}"},"cnd9:2.4":{"pli":"imā tisso pucchā …pe… ","html":"{}"},"cnd9:2.5":{"pli":"nibbānapucchā. ","html":"{}"},"cnd9:2.6":{"pli":"<b>Pucchāmi tan</b>ti pucchāmi taṃ yācāmi taṃ ajjhesāmi taṃ pasādemi taṃ, kathayassu meti—","html":"{}"},"cnd9:2.7":{"pli":"pucchāmi taṃ. ","html":"{}"},"cnd9:2.8":{"pli":"<b>Bhagavā</b>ti gāravādhivacanametaṃ …pe… sacchikā paññatti, yadidaṃ bhagavāti. ","html":"{}"},"cnd9:2.9":{"pli":"<b>Brūhi metan</b>ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—","html":"{}"},"cnd9:2.10":{"pli":"pucchāmi taṃ bhagavā brūhi metaṃ. ","html":"{}</p>"},"cnd9:3.1":{"pli":"<b>Iccāyasmā dhotako</b>ti. ","html":"<p>{}"},"cnd9:3.2":{"pli":"<b>Iccā</b>ti padasandhi …pe… ","html":"{}"},"cnd9:3.3":{"pli":"<b>āyasmā</b>ti piyavacanaṃ garuvacanaṃ sagāravasappatissādhivacanametaṃ āyasmāti. ","html":"{}"},"cnd9:3.4":{"pli":"<b>Dhotako</b>ti tassa brāhmaṇassa nāmaṃ saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpoti—","html":"{}"},"cnd9:3.5":{"pli":"iccāyasmā dhotako. ","html":"{}</p>"},"cnd9:4.1":{"pli":"<b>Vācābhikaṅkhāmi mahesi tuyhan</b>ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ kaṅkhāmi abhikaṅkhāmi icchāmi sādiyāmi patthayāmi pihayāmi abhijappāmi. ","html":"<p>{}"},"cnd9:4.2":{"pli":"<b>Mahesī</b>ti kiṃ mahesi bhagavā? ","html":"{}"},"cnd9:4.3":{"pli":"Mahantaṃ sīlakkhandhaṃ esī gavesī pariyesīti mahesi …pe… ","html":"{}"},"cnd9:4.4":{"pli":"kahaṃ narāsabhoti mahesīti—","html":"{}"},"cnd9:4.5":{"pli":"vācābhikaṅkhāmi mahesi tuyhaṃ. ","html":"{}</p>"},"cnd9:5.1":{"pli":"<b>Tava sutvāna nigghosan</b>ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ sutvā suṇitvā uggahetvā upadhārayitvā upalakkhayitvāti—","html":"<p>{}"},"cnd9:5.2":{"pli":"tava sutvāna nigghosaṃ. ","html":"{}</p>"},"cnd9:6.1":{"pli":"<b>Sikkhe nibbānamattano</b>ti. ","html":"<p>{}"},"cnd9:6.2":{"pli":"<b>Sikkhā</b>ti tisso sikkhā—","html":"{}"},"cnd9:6.3":{"pli":"adhisīlasikkhā, adhicittasikkhā, adhipaññāsikkhā …pe… ","html":"{}"},"cnd9:6.4":{"pli":"ayaṃ adhipaññāsikkhā. ","html":"{}"},"cnd9:6.5":{"pli":"<b>Nibbānamattano</b>ti attano rāgassa nibbāpanāya, ","html":"{}"},"cnd9:6.6":{"pli":"dosassa nibbāpanāya, ","html":"{}"},"cnd9:6.7":{"pli":"mohassa nibbāpanāya, ","html":"{}"},"cnd9:6.8":{"pli":"kodhassa nibbāpanāya, ","html":"{}"},"cnd9:6.9":{"pli":"upanāhassa nibbāpanāya …pe… ","html":"{}"},"cnd9:6.10":{"pli":"sabbākusalābhisaṅkhārānaṃ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. ","html":"{}"},"cnd9:6.11":{"pli":"Imā tisso sikkhāyo āvajjanto sikkheyya, ","html":"{}"},"cnd9:6.12":{"pli":"jānanto sikkheyya, ","html":"{}"},"cnd9:6.13":{"pli":"passanto sikkheyya, ","html":"{}"},"cnd9:6.14":{"pli":"paccavekkhanto sikkheyya, ","html":"{}"},"cnd9:6.15":{"pli":"cittaṃ padahanto sikkheyya, ","html":"{}"},"cnd9:6.16":{"pli":"saddhāya adhimuccanto sikkheyya, ","html":"{}"},"cnd9:6.17":{"pli":"vīriyaṃ paggaṇhanto sikkheyya, ","html":"{}"},"cnd9:6.18":{"pli":"satiṃ upaṭṭhapento sikkheyya, ","html":"{}"},"cnd9:6.19":{"pli":"cittaṃ samādahanto sikkheyya, ","html":"{}"},"cnd9:6.20":{"pli":"paññāya pajānanto sikkheyya, ","html":"{}"},"cnd9:6.21":{"pli":"abhiññeyyaṃ abhijānanto sikkheyya, ","html":"{}"},"cnd9:6.22":{"pli":"pariññeyyaṃ parijānanto sikkheyya, ","html":"{}"},"cnd9:6.23":{"pli":"pahātabbaṃ pajahanto sikkheyya, ","html":"{}"},"cnd9:6.24":{"pli":"bhāvetabbaṃ bhāvento sikkheyya, ","html":"{}"},"cnd9:6.25":{"pli":"sacchikātabbaṃ sacchikaronto sikkheyya, ","html":"{}"},"cnd9:6.26":{"pli":"ācareyya samācareyya samādāya vatteyyāti—","html":"{}"},"cnd9:6.27":{"pli":"sikkhe nibbānamattano. ","html":"{}"},"cnd9:6.28":{"pli":"Tenāha so brāhmaṇo—","html":"{}</p>"},"cnd9:7.1":{"pli":"“Pucchāmi taṃ bhagavā brūhi metaṃ, ","html":"<blockquote class='gatha'><p><span class='verse-line'>{}</span>"},"cnd9:7.2":{"pli":"(iccāyasmā dhotako) ","html":"<span class='speaker'>{}</span>"},"cnd9:7.3":{"pli":"Vācābhikaṅkhāmi mahesi tuyhaṃ; ","html":"<span class='verse-line'>{}</span>"},"cnd9:7.4":{"pli":"Tava sutvāna nigghosaṃ, ","html":"<span class='verse-line'>{}</span>"},"cnd9:7.5":{"pli":"Sikkhe nibbānamattano”ti. ","html":"<span class='verse-line'>{}</span></p></blockquote>"},"cnd9:8.1":{"pli":"<b>Tenahātappaṃ karohi,</b> ","html":"<blockquote class='gatha'><p data-counter='2'><span class='verse-line'>{}</span>"},"cnd9:8.2":{"pli":"(dhotakāti bhagavā) ","html":"<span class='speaker'>{}</span>"},"cnd9:8.3":{"pli":"<b>Idheva nipako sato;</b> ","html":"<span class='verse-line'>{}</span>"},"cnd9:8.4":{"pli":"<b>Ito sutvāna nigghosaṃ,</b> ","html":"<span class='verse-line'>{}</span>"},"cnd9:8.5":{"pli":"<b>Sikkhe nibbānamattano. </b> ","html":"<span class='verse-line'>{}</span></p></blockquote>"},"cnd9:9.1":{"pli":"<b>Tenahātappaṃ karohī</b>ti ātappaṃ karohi, ussāhaṃ karohi, ussoḷhiṃ karohi, thāmaṃ karohi, dhitiṃ karohi, vīriyaṃ karohi, chandaṃ janehi sañjanehi upaṭṭhapehi samuṭṭhapehi nibbattehi abhinibbattehīti—","html":"<p>{}"},"cnd9:9.2":{"pli":"tenahātappaṃ karohi. ","html":"{}</p>"},"cnd9:10.1":{"pli":"<b>Dhotakā</b>ti bhagavā taṃ brāhmaṇaṃ nāmena ālapati. ","html":"<p>{}"},"cnd9:10.2":{"pli":"<b>Bhagavā</b>ti gāravādhivacanametaṃ …pe… sacchikā paññatti, yadidaṃ bhagavāti—","html":"{}"},"cnd9:10.3":{"pli":"dhotakāti bhagavā. ","html":"{}</p>"},"cnd9:11.1":{"pli":"<b>Idheva nipako sato</b>ti. ","html":"<p>{}"},"cnd9:11.2":{"pli":"<b>Idhā</b>ti imissā diṭṭhiyā imissā khantiyā imissā ruciyā imasmiṃ ādāye imasmiṃ dhamme imasmiṃ vinaye imasmiṃ dhammavinaye imasmiṃ pāvacane imasmiṃ brahmacariye imasmiṃ satthusāsane imasmiṃ attabhāve imasmiṃ manussaloke. ","html":"{}"},"cnd9:11.3":{"pli":"<b>Nipako</b>ti nipako paṇḍito paññavā buddhimā ñāṇī vibhāvī medhāvī. ","html":"{}"},"cnd9:11.4":{"pli":"<b>Sato</b>ti catūhi kāraṇehi sato—","html":"{}"},"cnd9:11.5":{"pli":"kāye kāyānupassanāsatipaṭṭhānaṃ bhāvento sato …pe… ","html":"{}"},"cnd9:11.6":{"pli":"so vuccati satoti—","html":"{}"},"cnd9:11.7":{"pli":"idheva nipako sato. ","html":"{}</p>"},"cnd9:12.1":{"pli":"<b>Ito sutvāna nigghosan</b>ti ito mayhaṃ vacanaṃ byappathaṃ desanaṃ anusāsanaṃ anusiṭṭhaṃ sutvā suṇitvā uggaṇhitvā upadhārayitvā upalakkhayitvāti—","html":"<p>{}"},"cnd9:12.2":{"pli":"ito sutvāna nigghosaṃ. ","html":"{}</p>"},"cnd9:13.1":{"pli":"<b>Sikkhe nibbānamattano</b>ti. ","html":"<p>{}"},"cnd9:13.2":{"pli":"<b>Sikkhā</b>ti tisso sikkhā—","html":"{}"},"cnd9:13.3":{"pli":"adhisīlasikkhā, adhicittasikkhā, adhipaññāsikkhā …pe… ","html":"{}"},"cnd9:13.4":{"pli":"ayaṃ adhipaññāsikkhā. ","html":"{}"},"cnd9:13.5":{"pli":"<b>Nibbānamattano</b>ti attano rāgassa nibbāpanāya, dosassa nibbāpanāya, mohassa nibbāpanāya, kodhassa nibbāpanāya, upanāhassa nibbāpanāya …pe… ","html":"{}"},"cnd9:13.6":{"pli":"sabbākusalābhisaṅkhārānaṃ samāya upasamāya vūpasamāya nibbāpanāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. ","html":"{}"},"cnd9:13.7":{"pli":"Imā tisso sikkhāyo āvajjanto sikkheyya, jānanto sikkheyya …pe… ","html":"{}"},"cnd9:13.8":{"pli":"sacchikātabbaṃ sacchikaronto sikkheyya, ācareyya samācareyya samādāya vatteyyāti—","html":"{}"},"cnd9:13.9":{"pli":"sikkhe nibbānamattano. ","html":"{}"},"cnd9:13.10":{"pli":"Tenāha bhagavā—","html":"{}</p>"},"cnd9:14.1":{"pli":"“Tenahātappaṃ karohi, ","html":"<blockquote class='gatha'><p><span class='verse-line'>{}</span>"},"cnd9:14.2":{"pli":"(dhotakāti bhagavā) ","html":"<span class='speaker'>{}</span>"},"cnd9:14.3":{"pli":"Idheva nipako sato; ","html":"<span class='verse-line'>{}</span>"},"cnd9:14.4":{"pli":"Ito sutvāna nigghosaṃ, ","html":"<span class='verse-line'>{}</span>"},"cnd9:14.5":{"pli":"Sikkhe nibbānamattano”ti. ","html":"<span class='verse-line'>{}</span></p></blockquote>"},"cnd9:15.1":{"pli":"<b>Passāmahaṃ devamanussaloke,</b> ","html":"<blockquote class='gatha'><p data-counter='31'><span class='verse-line'>{}</span>"},"cnd9:15.2":{"pli":"<b>Akiñcanaṃ brāhmaṇamiriyamānaṃ;</b> ","html":"<span class='verse-line'>{}</span>"},"cnd9:15.3":{"pli":"<b>Taṃ taṃ namassāmi samantacakkhu,</b> ","html":"<span class='verse-line'>{}</span>"},"cnd9:15.4":{"pli":"<b>Pamuñca maṃ sakka kathaṅkathāhi. </b> ","html":"<span class='verse-line'>{}</span></p></blockquote>"},"cnd9:16.1":{"pli":"<b>Passāmahaṃ devamanussaloke</b>ti. ","html":"<p>{}"},"cnd9:16.2":{"pli":"<b>Devā</b>ti tayo devā—","html":"{}"},"cnd9:16.3":{"pli":"sammutidevā, upapattidevā, visuddhidevā. ","html":"{}"},"cnd9:16.4":{"pli":"Katame sammutidevā? ","html":"{}"},"cnd9:16.5":{"pli":"Sammutidevā vuccanti rājāno ca rājakumārā ca deviyo ca. ","html":"{}"},"cnd9:16.6":{"pli":"Ime vuccanti sammutidevā. ","html":"{}"},"cnd9:16.7":{"pli":"Katame upapattidevā? ","html":"{}"},"cnd9:16.8":{"pli":"Upapattidevā vuccanti cātumahārājikā devā tāvatiṃsā devā yāmā devā tusitā devā nimmānaratī devā paranimmitavasavattī devā brahmakāyikā devā ye ca devā taduttari. ","html":"{}"},"cnd9:16.9":{"pli":"Ime vuccanti upapattidevā. ","html":"{}"},"cnd9:16.10":{"pli":"Katame visuddhidevā? ","html":"{}"},"cnd9:16.11":{"pli":"Visuddhidevā vuccanti tathāgatasāvakā arahanto khīṇāsavā ye ca paccekabuddhā. ","html":"{}"},"cnd9:16.12":{"pli":"Ime vuccanti visuddhidevā. ","html":"{}"},"cnd9:16.13":{"pli":"Bhagavā sammutidevānañca upapattidevānañca visuddhidevānañca devo ca atidevo ca devātidevo ca sīhasīho nāganāgo gaṇigaṇī munimunī rājarājā. ","html":"{}"},"cnd9:16.14":{"pli":"<b>Passāmahaṃ devamanussaloke</b>ti manussaloke devaṃ passāmi atidevaṃ passāmi devātidevaṃ passāmi dakkhāmi olokemi nijjhāyāmi upaparikkhāmīti—","html":"{}"},"cnd9:16.15":{"pli":"passāmahaṃ devamanussaloke. ","html":"{}</p>"},"cnd9:17.1":{"pli":"<b>Ākiñcanaṃ brāhmaṇamiriyamānan</b>ti. ","html":"<p>{}"},"cnd9:17.2":{"pli":"<b>Akiñcanan</b>ti rāgakiñcanaṃ dosakiñcanaṃ mohakiñcanaṃ mānakiñcanaṃ diṭṭhikiñcanaṃ kilesakiñcanaṃ duccaritakiñcanaṃ, te kiñcanā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṃ anuppādadhammā, tasmā buddho akiñcano. ","html":"{}"},"cnd9:17.3":{"pli":"<b>Brāhmaṇo</b>ti bhagavā sattannaṃ dhammānaṃ bāhitattā brāhmaṇo—","html":"{}"},"cnd9:17.4":{"pli":"sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti, rāgo bāhito hoti, doso bāhito hoti, moho bāhito hoti, māno bāhito hoti, bāhitāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṃ jātijarāmaraṇiyā. ","html":"{}</p>"},"cnd9:18.1":{"pli":"Bāhitvā sabbapāpakāni, ","html":"<blockquote class='gatha'><p><span class='verse-line'>{}</span>"},"cnd9:18.2":{"pli":"(sabhiyāti bhagavā) ","html":"<span class='speaker'>{}</span>"},"cnd9:18.3":{"pli":"Vimalo sādhusamāhito ṭhitatto; ","html":"<span class='verse-line'>{}</span>"},"cnd9:18.4":{"pli":"Saṃsāramaticca kevalī so, ","html":"<span class='verse-line'>{}</span>"},"cnd9:18.5":{"pli":"Asito tādi pavuccate sa brahmāti. ","html":"<span class='verse-line'>{}</span></p></blockquote>"},"cnd9:19.1":{"pli":"<b>Iriyamānan</b>ti carantaṃ viharantaṃ iriyantaṃ vattentaṃ pālentaṃ yapentaṃ yāpentanti—","html":"<p>{}"},"cnd9:19.2":{"pli":"akiñcanaṃ brāhmaṇamiriyamānaṃ. ","html":"{}</p>"},"cnd9:20.1":{"pli":"<b>Taṃ taṃ namassāmi samantacakkhū</b>ti. ","html":"<p>{}"},"cnd9:20.2":{"pli":"<b>Tan</b>ti bhagavantaṃ bhaṇati. ","html":"{}"},"cnd9:20.3":{"pli":"<b>Namassāmī</b>ti kāyena vā namassāmi, vācāya vā namassāmi, cittena vā namassāmi, anvatthapaṭipattiyā vā namassāmi, dhammānudhammapaṭipattiyā vā namassāmi sakkaromi garuṃ karomi mānemi pūjemi. ","html":"{}"},"cnd9:20.4":{"pli":"<b>Samantacakkhū</b>ti samantacakkhu vuccati sabbaññutañāṇaṃ. ","html":"{}"},"cnd9:20.5":{"pli":"Bhagavā sabbaññutañāṇena upeto samupeto upāgato samupāgato upapanno samupapanno samannāgato. ","html":"{}</p>"},"cnd9:21.1":{"pli":"“Na tassa addiṭṭhamidhatthi kiñci, ","html":"<blockquote class='gatha'><p><span class='verse-line'>{}</span>"},"cnd9:21.2":{"pli":"Atho aviññātamajānitabbaṃ; ","html":"<span class='verse-line'>{}</span>"},"cnd9:21.3":{"pli":"Sabbaṃ abhiññāsi yadatthi neyyaṃ, ","html":"<span class='verse-line'>{}</span>"},"cnd9:21.4":{"pli":"Tathāgato tena samantacakkhū”ti. ","html":"<span class='verse-line'>{}</span></p></blockquote>"},"cnd9:22.1":{"pli":"Taṃ taṃ namassāmi samantacakkhu. ","html":"<p>{}</p>"},"cnd9:23.1":{"pli":"<b>Pamuñca maṃ sakka kathaṅkathāhī</b>ti. ","html":"<p>{}"},"cnd9:23.2":{"pli":"<b>Sakkā</b>ti sakko bhagavā sakyakulā pabbajitotipi sakko. ","html":"{}"},"cnd9:23.3":{"pli":"Atha vā aḍḍho mahaddhano dhanavātipi sakko. ","html":"{}"},"cnd9:23.4":{"pli":"Tassimāni dhanāni, seyyathidaṃ—","html":"{}"},"cnd9:23.5":{"pli":"saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ satipaṭṭhānadhanaṃ sammappadhānadhanaṃ iddhipādadhanaṃ indriyadhanaṃ baladhanaṃ bojjhaṅgadhanaṃ maggadhanaṃ phaladhanaṃ nibbānadhanaṃ. ","html":"{}"},"cnd9:23.6":{"pli":"Imehi anekavidhehi dhanaratanehi aḍḍho mahaddhano dhanavātipi sakko. ","html":"{}"},"cnd9:23.7":{"pli":"Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṃsotipi sakko. ","html":"{}"},"cnd9:23.8":{"pli":"Kathaṅkathā vuccati vicikicchā. ","html":"{}"},"cnd9:23.9":{"pli":"Dukkhe kaṅkhā, dukkhasamudaye kaṅkhā, dukkhanirodhe kaṅkhā, dukkhanirodhagāminiyā paṭipadāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhā. ","html":"{}"},"cnd9:23.10":{"pli":"Yā evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho saṃsayo anekaṃsaggāho āsappanā parisappanā apariyogāhanā chambhitattaṃ cittassa manovilekho. ","html":"{}"},"cnd9:23.11":{"pli":"<b>Pamuñca maṃ sakka kathaṅkathāhī</b>ti muñca maṃ pamuñca maṃ mocehi maṃ pamocehi maṃ uddhara maṃ samuddhara maṃ vuṭṭhāpehi maṃ kathaṅkathāsallatoti—","html":"{}"},"cnd9:23.12":{"pli":"pamuñca maṃ sakka kathaṅkathāhi. ","html":"{}"},"cnd9:23.13":{"pli":"Tenāha so brāhmaṇo—","html":"{}</p>"},"cnd9:24.1":{"pli":"“Passāmahaṃ devamanussaloke, ","html":"<blockquote class='gatha'><p><span class='verse-line'>{}</span>"},"cnd9:24.2":{"pli":"Akiñcanaṃ brāhmaṇamiriyamānaṃ; ","html":"<span class='verse-line'>{}</span>"},"cnd9:24.3":{"pli":"Taṃ taṃ namassāmi samantacakkhu, ","html":"<span class='verse-line'>{}</span>"},"cnd9:24.4":{"pli":"Pamuñca maṃ sakka kathaṅkathāhī”ti. ","html":"<span class='verse-line'>{}</span></p></blockquote>"},"cnd9:25.1":{"pli":"<b>Nāhaṃ sahissāmi pamocanāya,</b> ","html":"<blockquote class='gatha'><p data-counter='41'><span class='verse-line'>{}</span>"},"cnd9:25.2":{"pli":"<b>Kathaṅkathiṃ dhotaka kañci loke;</b> ","html":"<span class='verse-line'>{}</span>"},"cnd9:25.3":{"pli":"<b>Dhammañca seṭṭhaṃ abhijānamāno,</b> ","html":"<span class='verse-line'>{}</span>"},"cnd9:25.4":{"pli":"<b>Evaṃ tuvaṃ oghamimaṃ taresi. </b> ","html":"<span class='verse-line'>{}</span></p></blockquote>"},"cnd9:26.1":{"pli":"<b>Nāhaṃ sahissāmi pamocanāyā</b>ti nāhaṃ taṃ sakkomi muñcituṃ pamuñcituṃ mocetuṃ pamocetuṃ uddharituṃ samuddharituṃ uṭṭhāpetuṃ samuṭṭhāpetuṃ kathaṅkathāsallatoti. ","html":"<p>{}"},"cnd9:26.2":{"pli":"Evampi nāhaṃ sahissāmi pamocanāya. ","html":"{}"},"cnd9:26.3":{"pli":"Atha vā na īhāmi na samīhāmi na ussahāmi na vāyamāmi na ussāhaṃ karomi na ussoḷhiṃ karomi na thāmaṃ karomi na dhitiṃ karomi na vīriyaṃ karomi na chandaṃ janemi na sañjanemi na nibbattemi na abhinibbattemi assaddhe puggale acchandike kusīte hīnavīriye appaṭipajjamāne dhammadesanāyāti. ","html":"{}"},"cnd9:26.4":{"pli":"Evampi nāhaṃ sahissāmi pamocanāya. ","html":"{}"},"cnd9:26.5":{"pli":"Atha vā natthañño koci mocetā. ","html":"{}"},"cnd9:26.6":{"pli":"Te yadi moceyyuṃ sakena thāmena sakena balena sakena vīriyena sakena parakkamena sakena purisathāmena sakena purisabalena sakena purisavīriyena sakena purisaparakkamena attanā sammāpaṭipadaṃ anulomapaṭipadaṃ apaccanīkapaṭipadaṃ anvatthapaṭipadaṃ dhammānudhammapaṭipadaṃ paṭipajjamānā moceyyunti. ","html":"{}"},"cnd9:26.7":{"pli":"Evampi nāhaṃ sahissāmi pamocanāya. ","html":"{}</p>"},"cnd9:27.1":{"pli":"Vuttañhetaṃ bhagavatā—","html":"<p>{}"},"cnd9:27.2":{"pli":"“so vata, cunda, attanā palipapalipanno paraṃ palipapalipannaṃ uddharissatīti netaṃ ṭhānaṃ vijjati. ","html":"{}"},"cnd9:27.3":{"pli":"So vata, cunda, attanā adanto avinīto aparinibbuto paraṃ damessati vinessati parinibbāpessatīti netaṃ ṭhānaṃ vijjatī”ti. ","html":"{}"},"cnd9:27.4":{"pli":"Evampi nāhaṃ sahissāmi pamocanāya. ","html":"{}</p>"},"cnd9:28.1":{"pli":"Vuttañhetaṃ bhagavatā—","html":"<p>{}</p>"},"cnd9:29.1":{"pli":"“Attanā hi kataṃ pāpaṃ, ","html":"<blockquote class='gatha'><p><span class='verse-line'>{}</span>"},"cnd9:29.2":{"pli":"attanā saṅkilissati; ","html":"<span class='verse-line'>{}</span>"},"cnd9:29.3":{"pli":"Attanā akataṃ pāpaṃ, ","html":"<span class='verse-line'>{}</span>"},"cnd9:29.4":{"pli":"attanāva visujjhati; ","html":"<span class='verse-line'>{}</span>"},"cnd9:29.5":{"pli":"Suddhi asuddhi paccattaṃ, ","html":"<span class='verse-line'>{}</span>"},"cnd9:29.6":{"pli":"nāñño aññaṃ visodhaye”ti. ","html":"<span class='verse-line'>{}</span></p></blockquote>"},"cnd9:30.1":{"pli":"Evampi nāhaṃ sahissāmi pamocanāya. ","html":"<p>{}</p>"},"cnd9:31.1":{"pli":"Vuttañhetaṃ bhagavatā—","html":"<p>{}"},"cnd9:31.2":{"pli":"“evameva kho, brāhmaṇa, tiṭṭhateva nibbānaṃ tiṭṭhati nibbānagāmī maggo tiṭṭhāmahaṃ samādapetā, atha ca pana mama sāvakā mayā evaṃ ovadiyamānā evaṃ anusāsiyamānā appekacce accantaniṭṭhaṃ nibbānaṃ ārādhenti ekacce nārādhentīti. ","html":"{}"},"cnd9:31.3":{"pli":"Ettha kyāhaṃ, brāhmaṇa karomi? ","html":"{}"},"cnd9:31.4":{"pli":"Maggakkhāyī, brāhmaṇa, tathāgato. ","html":"{}"},"cnd9:31.5":{"pli":"Maggaṃ buddho ācikkhati. ","html":"{}"},"cnd9:31.6":{"pli":"Attanā paṭipajjamānā mucceyyunti. ","html":"{}"},"cnd9:31.7":{"pli":"Evampi nāhaṃ sahissāmi pamocanāya. ","html":"{}</p>"},"cnd9:32.1":{"pli":"<b>Kathaṅkathiṃ dhotaka kañci loke</b>ti kathaṅkathiṃ puggalaṃ sakaṅkhaṃ sakhilaṃ sadveḷhakaṃ savicikicchaṃ. ","html":"<p>{}"},"cnd9:32.2":{"pli":"<b>Kañcī</b>ti kañci khattiyaṃ vā brāhmaṇaṃ vā vessaṃ vā suddaṃ vā gahaṭṭhaṃ vā pabbajitaṃ vā devaṃ vā manussaṃ vā. ","html":"{}"},"cnd9:32.3":{"pli":"<b>Loke</b>ti apāyaloke …pe… āyatanaloketi—","html":"{}"},"cnd9:32.4":{"pli":"kathaṅkathiṃ dhotaka kañci loke. ","html":"{}</p>"},"cnd9:33.1":{"pli":"<b>Dhammañca seṭṭhaṃ abhijānamāno</b>ti dhammaṃ seṭṭhaṃ vuccati amataṃ nibbānaṃ. ","html":"<p>{}"},"cnd9:33.2":{"pli":"Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. ","html":"{}"},"cnd9:33.3":{"pli":"<b>Seṭṭhan</b>ti aggaṃ seṭṭhaṃ viseṭṭhaṃ pāmokkhaṃ uttamaṃ pavaraṃ dhammaṃ ājānamāno vijānamāno paṭivijānamāno paṭivijjhamānoti—","html":"{}"},"cnd9:33.4":{"pli":"dhammañca seṭṭhaṃ abhijānamāno. ","html":"{}</p>"},"cnd9:34.1":{"pli":"<b>Evaṃ tuvaṃ oghamimaṃ taresī</b>ti evaṃ kāmoghaṃ bhavoghaṃ diṭṭhoghaṃ avijjoghaṃ tareyyāsi uttareyyāsi patareyyāsi samatikkameyyāsi vītivatteyyāsīti—","html":"<p>{}"},"cnd9:34.2":{"pli":"evaṃ tuvaṃ oghamimaṃ taresi. ","html":"{}"},"cnd9:34.3":{"pli":"Tenāha bhagavā—","html":"{}</p>"},"cnd9:35.1":{"pli":"“Nāhaṃ sahissāmi pamocanāya, ","html":"<blockquote class='gatha'><p><span class='verse-line'>{}</span>"},"cnd9:35.2":{"pli":"Kathaṅkathiṃ dhotaka kañci loke; ","html":"<span class='verse-line'>{}</span>"},"cnd9:35.3":{"pli":"Dhammañca seṭṭhaṃ abhijānamāno, ","html":"<span class='verse-line'>{}</span>"},"cnd9:35.4":{"pli":"Evaṃ tuvaṃ oghamimaṃ taresī”ti. ","html":"<span class='verse-line'>{}</span></p></blockquote>"},"cnd9:36.1":{"pli":"<b>Anusāsa brahme karuṇāyamāno,</b> ","html":"<blockquote class='gatha'><p data-counter='51'><span class='verse-line'>{}</span>"},"cnd9:36.2":{"pli":"<b>Vivekadhammaṃ yamahaṃ vijaññaṃ;</b> ","html":"<span class='verse-line'>{}</span>"},"cnd9:36.3":{"pli":"<b>Yathāhaṃ ākāsova abyāpajjamāno</b>, ","html":"<span class='verse-line'>{}</span>"},"cnd9:36.4":{"pli":"<b>Idheva santo asito careyyaṃ. </b> ","html":"<span class='verse-line'>{}</span></p></blockquote>"},"cnd9:37.1":{"pli":"<b>Anusāsa brahme karuṇāyamāno</b>ti anusāsa brahme anuggaṇha brahme anukampa brahmeti—","html":"<p>{}"},"cnd9:37.2":{"pli":"anusāsa brahme. ","html":"{}"},"cnd9:37.3":{"pli":"<b>Karuṇāyamāno</b>ti karuṇāyamāno anudayamāno anurakkhamāno anuggaṇhamāno anukampamānoti—","html":"{}"},"cnd9:37.4":{"pli":"anusāsa brahme karuṇāyamāno. ","html":"{}</p>"},"cnd9:38.1":{"pli":"<b>Vivekadhammaṃ yamahaṃ vijaññan</b>ti vivekadhammaṃ vuccati amataṃ nibbānaṃ. ","html":"<p>{}"},"cnd9:38.2":{"pli":"Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. ","html":"{}"},"cnd9:38.3":{"pli":"<b>Yamahaṃ vijaññan</b>ti yamahaṃ jāneyyaṃ ājāneyyaṃ vijāneyyaṃ paṭivijāneyyaṃ paṭivijjheyyaṃ adhigaccheyyaṃ phasseyyaṃ sacchikareyyanti—","html":"{}"},"cnd9:38.4":{"pli":"vivekadhammaṃ yamahaṃ vijaññaṃ. ","html":"{}</p>"},"cnd9:39.1":{"pli":"<b>Yathāhaṃ ākāsova abyāpajjamāno</b>ti yathā ākāso na pajjati na gaṇhati na bajjhati na palibajjhati, evaṃ apajjamāno agaṇhamāno abajjhamāno apalibajjhamānoti—","html":"<p>{}"},"cnd9:39.2":{"pli":"evampi ākāsova abyāpajjamāno. ","html":"{}"},"cnd9:39.3":{"pli":"Yathā ākāso na rajjati lākhāya vā haliddiyā vā nīliyā vā mañjeṭṭhāya vā evaṃ arajjamāno adussamāno amuyhamāno akilissamānoti—","html":"{}"},"cnd9:39.4":{"pli":"evampi ākāsova abyāpajjamāno. ","html":"{}"},"cnd9:39.5":{"pli":"Yathā ākāso na kuppati na byāpajjati na patilīyati na paṭihaññati, evaṃ akuppamāno abyāpajjamāno appatilīyamāno appaṭihaññamāno appaṭihatamānoti—","html":"{}"},"cnd9:39.6":{"pli":"evampi ākāsova abyāpajjamāno. ","html":"{}</p>"},"cnd9:40.1":{"pli":"<b>Idheva santo asito careyyan</b>ti. ","html":"<p>{}"},"cnd9:40.2":{"pli":"<b>Idheva santo</b>ti idheva santo samāno idheva nisinno samāno imasmiṃyeva āsane nisinno samāno imissāyeva parisāya nisinno samānoti, evampi—","html":"{}"},"cnd9:40.3":{"pli":"idheva santo. ","html":"{}"},"cnd9:40.4":{"pli":"Atha vā idheva santo upasanto vūpasanto nibbuto paṭippassaddhoti, evampi—","html":"{}"},"cnd9:40.5":{"pli":"idheva santo. ","html":"{}"},"cnd9:40.6":{"pli":"<b>Asito</b>ti dve nissayā—","html":"{}"},"cnd9:40.7":{"pli":"taṇhānissayo ca diṭṭhinissayo ca …pe… ","html":"{}"},"cnd9:40.8":{"pli":"ayaṃ taṇhānissayo …pe… ","html":"{}"},"cnd9:40.9":{"pli":"ayaṃ diṭṭhinissayo … taṇhānissayaṃ pahāya diṭṭhinissayaṃ paṭinissajjitvā cakkhuṃ anissito, sotaṃ anissito, ghānaṃ anissito, jivhaṃ anissito, kāyaṃ anissito, manaṃ anissito, rūpe … ","html":"{}"},"cnd9:40.10":{"pli":"sadde … gandhe … rase … phoṭṭhabbe … dhamme … kulaṃ … gaṇaṃ … āvāsaṃ … lābhaṃ … yasaṃ … pasaṃsaṃ … sukhaṃ … cīvaraṃ … piṇḍapātaṃ … senāsanaṃ … gilānapaccayabhesajjaparikkhāraṃ … kāmadhātuṃ … rūpadhātuṃ … arūpadhātuṃ … kāmabhavaṃ … rūpabhavaṃ … arūpabhavaṃ … saññābhavaṃ … asaññābhavaṃ … nevasaññānāsaññābhavaṃ … ekavokārabhavaṃ … catuvokārabhavaṃ … pañcavokārabhavaṃ … atītaṃ … anāgataṃ … paccuppannaṃ … diṭṭhasutamutaviññātabbe dhamme asito anissito anallīno anupagato anajjhosito anadhimutto nikkhanto nissaṭo vippamutto visaṃyutto vimariyādikatena cetasā. ","html":"{}"},"cnd9:40.11":{"pli":"<b>Careyyan</b>ti careyyaṃ vihareyyaṃ iriyeyyaṃ vatteyyaṃ pāleyyaṃ yapeyyaṃ yāpeyyanti—","html":"{}"},"cnd9:40.12":{"pli":"idheva santo asito careyyaṃ. ","html":"{}"},"cnd9:40.13":{"pli":"Tenāha so brāhmaṇo—","html":"{}</p>"},"cnd9:41.1":{"pli":"“Anusāsa brahme karuṇāyamāno, ","html":"<blockquote class='gatha'><p><span class='verse-line'>{}</span>"},"cnd9:41.2":{"pli":"Vivekadhammaṃ yamahaṃ vijaññaṃ; ","html":"<span class='verse-line'>{}</span>"},"cnd9:41.3":{"pli":"Yathāhaṃ ākāsova abyāpajjamāno, ","html":"<span class='verse-line'>{}</span>"},"cnd9:41.4":{"pli":"Idheva santo asito careyyan”ti. ","html":"<span class='verse-line'>{}</span></p></blockquote>"},"cnd9:42.1":{"pli":"<b>Kittayissāmi te santiṃ,</b> ","html":"<blockquote class='gatha'><p data-counter='6'><span class='verse-line'>{}</span>"},"cnd9:42.2":{"pli":"(dhotakāti bhagavā) ","html":"<span class='speaker'>{}</span>"},"cnd9:42.3":{"pli":"<b>Diṭṭhe dhamme anītihaṃ;</b> ","html":"<span class='verse-line'>{}</span>"},"cnd9:42.4":{"pli":"<b>Yaṃ viditvā sato caraṃ,</b> ","html":"<span class='verse-line'>{}</span>"},"cnd9:42.5":{"pli":"<b>Tare loke visattikaṃ. </b> ","html":"<span class='verse-line'>{}</span></p></blockquote>"},"cnd9:43.1":{"pli":"<b>Kittayissāmi te santin</b>ti rāgassa santiṃ, dosassa santiṃ, mohassa santiṃ, kodhassa santiṃ, upanāhassa …pe… ","html":"<p>{}"},"cnd9:43.2":{"pli":"makkhassa … paḷāsassa … issāya … macchariyassa … māyāya … sāṭheyyassa … thambhassa … sārambhassa … mānassa … atimānassa … madassa … pamādassa … sabbakilesānaṃ … sabbaduccaritānaṃ … sabbadarathānaṃ … sabbapariḷāhānaṃ … sabbasantāpānaṃ … sabbākusalābhisaṅkhārānaṃ santiṃ upasantiṃ vūpasantiṃ nibbutiṃ paṭippassaddhiṃ kittayissāmi pakittayissāmi ācikkhissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsissāmīti—","html":"{}"},"cnd9:43.3":{"pli":"kittayissāmi te santiṃ. ","html":"{}</p>"},"cnd9:44.1":{"pli":"<b>Dhotakāti bhagavā</b>ti. ","html":"<p>{}"},"cnd9:44.2":{"pli":"<b>Dhotakā</b>ti bhagavā taṃ brāhmaṇaṃ nāmena ālapati. ","html":"{}"},"cnd9:44.3":{"pli":"<b>Bhagavā</b>ti gāravādhivacanametaṃ …pe… sacchikā paññatti, yadidaṃ bhagavāti—","html":"{}"},"cnd9:44.4":{"pli":"dhotakāti bhagavā. ","html":"{}</p>"},"cnd9:45.1":{"pli":"<b>Diṭṭhe dhamme anītihan</b>ti. ","html":"<p>{}"},"cnd9:45.2":{"pli":"<b>Diṭṭhe dhamme</b>ti diṭṭhe dhamme ñāte dhamme tulite dhamme tīrite dhamme vibhūte dhamme vibhāvite dhamme sabbe saṅkhārā aniccāti …pe… ","html":"{}"},"cnd9:45.3":{"pli":"yaṃ kiñci samudayadhammaṃ sabbaṃ taṃ nirodhadhammanti diṭṭhe dhamme ñāte dhamme tulite dhamme tīrite dhamme vibhāvite dhamme vibhūte dhammeti, evampi—","html":"{}"},"cnd9:45.4":{"pli":"diṭṭhe dhamme …pe…. ","html":"{}"},"cnd9:45.5":{"pli":"Atha vā dukkhe diṭṭhe dukkhaṃ kathayissāmi, samudaye diṭṭhe samudayaṃ kathayissāmi, magge diṭṭhe maggaṃ kathayissāmi, nirodhe diṭṭhe nirodhaṃ kathayissāmīti, evampi—","html":"{}"},"cnd9:45.6":{"pli":"diṭṭhe dhamme …pe…. ","html":"{}"},"cnd9:45.7":{"pli":"Atha vā sandiṭṭhikaṃ akālikaṃ ehipassikaṃ opaneyyikaṃ paccattaṃ veditabbaṃ viññūhīti, evampi—","html":"{}"},"cnd9:45.8":{"pli":"diṭṭhe dhamme. ","html":"{}"},"cnd9:45.9":{"pli":"<b>Anītihan</b>ti na itihītihaṃ na itikirāya na paramparāya na piṭakasampadāya na takkahetu na nayahetu na ākāraparivitakkena na diṭṭhinijjhānakkhantiyā sāmaṃ sayamabhiññātaṃ attapaccakkhadhammaṃ, taṃ kathayissāmīti—","html":"{}"},"cnd9:45.10":{"pli":"diṭṭhe dhamme anītihaṃ. ","html":"{}</p>"},"cnd9:46.1":{"pli":"<b>Yaṃ viditvā sato caran</b>ti yaṃ viditaṃ katvā tulayitvā tīrayitvā vibhāvayitvā vibhūtaṃ katvā; ","html":"<p>{}"},"cnd9:46.2":{"pli":"“sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā; ","html":"{}"},"cnd9:46.3":{"pli":"“sabbe saṅkhārā dukkhā”ti …pe… ","html":"{}"},"cnd9:46.4":{"pli":"“sabbe dhammā anattā”ti …pe… ","html":"{}"},"cnd9:46.5":{"pli":"“yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. ","html":"{}"},"cnd9:46.6":{"pli":"<b>Sato</b>ti catūhi kāraṇehi sato—","html":"{}"},"cnd9:46.7":{"pli":"kāye kāyānupassanāsatipaṭṭhānaṃ bhāvento sato …pe… ","html":"{}"},"cnd9:46.8":{"pli":"so vuccati sato. ","html":"{}"},"cnd9:46.9":{"pli":"<b>Caran</b>ti caranto viharanto iriyanto vattento pālento yapento yāpentoti—","html":"{}"},"cnd9:46.10":{"pli":"yaṃ viditvā sato caraṃ. ","html":"{}</p>"},"cnd9:47.1":{"pli":"<b>Tare loke visattikan</b>ti visattikā vuccati taṇhā. ","html":"<p>{}"},"cnd9:47.2":{"pli":"Yo rāgo sārāgo …pe… abhijjhā lobho akusalamūlaṃ. ","html":"{}"},"cnd9:47.3":{"pli":"<b>Visattikā</b>ti kenaṭṭhena visattikā …pe… visaṭā vitthatāti visattikā. ","html":"{}"},"cnd9:47.4":{"pli":"<b>Loke</b>ti apāyaloke …pe… āyatanaloke. ","html":"{}"},"cnd9:47.5":{"pli":"<b>Tare loke visattikan</b>ti loke vesā visattikā, loke vetaṃ visattikaṃ sato tareyya uttareyya patareyya samatikkameyya vītivatteyyāti—","html":"{}"},"cnd9:47.6":{"pli":"tare loke visattikaṃ. ","html":"{}"},"cnd9:47.7":{"pli":"Tenāha bhagavā—","html":"{}</p>"},"cnd9:48.1":{"pli":"“Kittayissāmi te santiṃ, ","html":"<blockquote class='gatha'><p><span class='verse-line'>{}</span>"},"cnd9:48.2":{"pli":"(dhotakāti bhagavā) ","html":"<span class='speaker'>{}</span>"},"cnd9:48.3":{"pli":"Diṭṭhe dhamme anītihaṃ; ","html":"<span class='verse-line'>{}</span>"},"cnd9:48.4":{"pli":"Yaṃ viditvā sato caraṃ, ","html":"<span class='verse-line'>{}</span>"},"cnd9:48.5":{"pli":"Tare loke visattikan”ti. ","html":"<span class='verse-line'>{}</span></p></blockquote>"},"cnd9:49.1":{"pli":"<b>Tañcāhaṃ abhinandāmi,</b> ","html":"<blockquote class='gatha'><p data-counter='71'><span class='verse-line'>{}</span>"},"cnd9:49.2":{"pli":"<b>mahesi santimuttamaṃ;</b> ","html":"<span class='verse-line'>{}</span>"},"cnd9:49.3":{"pli":"<b>Yaṃ viditvā sato caraṃ,</b> ","html":"<span class='verse-line'>{}</span>"},"cnd9:49.4":{"pli":"<b>tare loke visattikaṃ. </b> ","html":"<span class='verse-line'>{}</span></p></blockquote>"},"cnd9:50.1":{"pli":"<b>Tañcāhaṃ abhinandāmī</b>ti. ","html":"<p>{}"},"cnd9:50.2":{"pli":"<b>Tan</b>ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ nandāmi abhinandāmi modāmi anumodāmi icchāmi sādiyāmi patthayāmi pihayāmi abhijappāmīti—","html":"{}"},"cnd9:50.3":{"pli":"tañcāhaṃ abhinandāmi. ","html":"{}</p>"},"cnd9:51.1":{"pli":"<b>Mahesisantimuttaman</b>ti. ","html":"<p>{}"},"cnd9:51.2":{"pli":"<b>Mahesī</b>ti kiṃ mahesi bhagavā? ","html":"{}"},"cnd9:51.3":{"pli":"Mahantaṃ sīlakkhandhaṃ esī gavesī pariyesīti mahesi, mahantaṃ samādhikkhandhaṃ …pe… ","html":"{}"},"cnd9:51.4":{"pli":"kahaṃ narāsabhoti mahesi. ","html":"{}"},"cnd9:51.5":{"pli":"<b>Santimuttaman</b>ti santi vuccati amataṃ nibbānaṃ. ","html":"{}"},"cnd9:51.6":{"pli":"Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. ","html":"{}"},"cnd9:51.7":{"pli":"<b>Uttaman</b>ti aggaṃ seṭṭhaṃ viseṭṭhaṃ pāmokkhaṃ uttamaṃ pavaranti—","html":"{}"},"cnd9:51.8":{"pli":"mahesi santimuttamaṃ. ","html":"{}</p>"},"cnd9:52.1":{"pli":"<b>Yaṃ viditvā sato caran</b>ti yaṃ viditaṃ katvā …pe… ","html":"<p>{}"},"cnd9:52.2":{"pli":"“sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā; ","html":"{}"},"cnd9:52.3":{"pli":"“sabbe saṅkhārā dukkhā”ti … “sabbe dhammā anattā”ti …pe… ","html":"{}"},"cnd9:52.4":{"pli":"“yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. ","html":"{}"},"cnd9:52.5":{"pli":"<b>Sato</b>ti catūhi kāraṇehi sato—","html":"{}"},"cnd9:52.6":{"pli":"kāye kāyānupassanāsatipaṭṭhānaṃ bhāvento sato …pe… ","html":"{}"},"cnd9:52.7":{"pli":"so vuccati sato. ","html":"{}"},"cnd9:52.8":{"pli":"<b>Caran</b>ti caranto …pe… ","html":"{}"},"cnd9:52.9":{"pli":"yāpentoti—","html":"{}"},"cnd9:52.10":{"pli":"yaṃ viditvā sato caraṃ. ","html":"{}</p>"},"cnd9:53.1":{"pli":"<b>Tare loke visattikan</b>ti. ","html":"<p>{}"},"cnd9:53.2":{"pli":"Visattikā vuccati taṇhā. ","html":"{}"},"cnd9:53.3":{"pli":"Yo rāgo sārāgo …pe… abhijjhā lobho akusalamūlaṃ. ","html":"{}"},"cnd9:53.4":{"pli":"<b>Visattikā</b>ti kenaṭṭhena visattikā …pe… visaṭā vitthatāti visattikā. ","html":"{}"},"cnd9:53.5":{"pli":"<b>Loke</b>ti apāyaloke …pe… āyatanaloke. ","html":"{}"},"cnd9:53.6":{"pli":"<b>Tare loke visattikan</b>ti loke vesā visattikā, loke vetaṃ visattikaṃ sato tareyyaṃ uttareyyaṃ …pe… ","html":"{}"},"cnd9:53.7":{"pli":"vītivatteyyanti—","html":"{}"},"cnd9:53.8":{"pli":"tare loke visattikaṃ. ","html":"{}"},"cnd9:53.9":{"pli":"Tenāha so brāhmaṇo—","html":"{}</p>"},"cnd9:54.1":{"pli":"“Tañcāhaṃ abhinandāmi, ","html":"<blockquote class='gatha'><p><span class='verse-line'>{}</span>"},"cnd9:54.2":{"pli":"mahesi santimuttamaṃ; ","html":"<span class='verse-line'>{}</span>"},"cnd9:54.3":{"pli":"Yaṃ viditvā sato caraṃ, ","html":"<span class='verse-line'>{}</span>"},"cnd9:54.4":{"pli":"tare loke visattikan”ti. ","html":"<span class='verse-line'>{}</span></p></blockquote>"},"cnd9:55.1":{"pli":"<b>Yaṃ kiñci sampajānāsi,</b> ","html":"<blockquote class='gatha'><p data-counter='8'><span class='verse-line'>{}</span>"},"cnd9:55.2":{"pli":"(dhotakāti bhagavā) ","html":"<span class='speaker'>{}</span>"},"cnd9:55.3":{"pli":"<b>Uddhaṃ adho tiriyañcāpi majjhe;</b> ","html":"<span class='verse-line'>{}</span>"},"cnd9:55.4":{"pli":"<b>Etaṃ viditvā saṅgoti loke,</b> ","html":"<span class='verse-line'>{}</span>"},"cnd9:55.5":{"pli":"<b>Bhavābhavāya mākāsi taṇhaṃ. </b> ","html":"<span class='verse-line'>{}</span></p></blockquote>"},"cnd9:56.1":{"pli":"<b>Yaṃ kiñci sampajānāsī</b>ti yaṃ kiñci sampajānāsi ājānāsi paṭivijānāsi paṭivijjhasīti—","html":"<p>{}"},"cnd9:56.2":{"pli":"yaṃ kiñci sampajānāsi. ","html":"{}"},"cnd9:56.3":{"pli":"<b>Dhotakāti bhagavā</b>ti. ","html":"{}"},"cnd9:56.4":{"pli":"<b>Dhotakā</b>ti bhagavā taṃ brāhmaṇaṃ nāmena ālapati. ","html":"{}"},"cnd9:56.5":{"pli":"<b>Bhagavā</b>ti gāravādhivacanametaṃ …pe… sacchikā paññatti, yadidaṃ bhagavāti—","html":"{}"},"cnd9:56.6":{"pli":"dhotakāti bhagavā. ","html":"{}</p>"},"cnd9:57.1":{"pli":"<b>Uddhaṃ adho tiriyañcāpi majjhe</b>ti. ","html":"<p>{}"},"cnd9:57.2":{"pli":"<b>Uddhan</b>ti anāgataṃ; ","html":"{}"},"cnd9:57.3":{"pli":"<b>adho</b>ti atītaṃ; ","html":"{}"},"cnd9:57.4":{"pli":"<b>tiriyañcāpi majjhe</b>ti paccuppannaṃ. ","html":"{}"},"cnd9:57.5":{"pli":"<b>Uddhan</b>ti devaloko; ","html":"{}"},"cnd9:57.6":{"pli":"<b>adho</b>ti apāyaloko; ","html":"{}"},"cnd9:57.7":{"pli":"<b>tiriyañcāpi majjhe</b>ti manussaloko. ","html":"{}"},"cnd9:57.8":{"pli":"Atha vā <b>uddhan</b>ti kusalā dhammā; ","html":"{}"},"cnd9:57.9":{"pli":"<b>adho</b>ti akusalā dhammā; ","html":"{}"},"cnd9:57.10":{"pli":"<b>tiriyañcāpi majjhe</b>ti abyākatā dhammā. ","html":"{}"},"cnd9:57.11":{"pli":"<b>Uddhan</b>ti arūpadhātu; ","html":"{}"},"cnd9:57.12":{"pli":"<b>adho</b>ti kāmadhātu; ","html":"{}"},"cnd9:57.13":{"pli":"<b>tiriyañcāpi majjhe</b>ti rūpadhātu. ","html":"{}"},"cnd9:57.14":{"pli":"<b>Uddhan</b>ti sukhā vedanā; ","html":"{}"},"cnd9:57.15":{"pli":"<b>adho</b>ti dukkhā vedanā; ","html":"{}"},"cnd9:57.16":{"pli":"<b>tiriyañcāpi majjhe</b>ti adukkhamasukhā vedanā. ","html":"{}"},"cnd9:57.17":{"pli":"<b>Uddhan</b>ti uddhaṃ pādatalā; ","html":"{}"},"cnd9:57.18":{"pli":"<b>adho</b>ti adho kesamatthakā; ","html":"{}"},"cnd9:57.19":{"pli":"<b>tiriyañcāpi majjhe</b>ti vemajjheti—","html":"{}"},"cnd9:57.20":{"pli":"uddhaṃ adho tiriyañcāpi majjhe. ","html":"{}</p>"},"cnd9:58.1":{"pli":"<b>Etaṃ viditvā saṅgoti loke</b>ti saṅgo eso lagganaṃ etaṃ bandhanaṃ etaṃ palibodho esoti ñatvā jānitvā tulayitvā tīrayitvā vibhāvayitvā vibhūtaṃ katvāti—","html":"<p>{}"},"cnd9:58.2":{"pli":"etaṃ viditvā saṅgoti loke. ","html":"{}</p>"},"cnd9:59.1":{"pli":"<b>Bhavābhavāya mākāsi taṇhan</b>ti. ","html":"<p>{}"},"cnd9:59.2":{"pli":"<b>Taṇhā</b>ti rūpataṇhā saddataṇhā …pe… ","html":"{}"},"cnd9:59.3":{"pli":"dhammataṇhā. ","html":"{}"},"cnd9:59.4":{"pli":"<b>Bhavābhavāyā</b>ti bhavābhavāya kammabhavāya punabbhavāya kāmabhavāya, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabbhavāya, punappunagatiyā punappunaupapattiyā punappunapaṭisandhiyā punappunaattabhāvābhinibbattiyā taṇhaṃ mākāsi mā janesi mā sañjanesi mā nibbattesi mābhinibbattesi, pajaha vinodehi byantīkarohi anabhāvaṃ gamehīti—","html":"{}"},"cnd9:59.5":{"pli":"bhavābhavāya mākāsi taṇhanti. ","html":"{}"},"cnd9:59.6":{"pli":"Tenāha bhagavā—","html":"{}</p>"},"cnd9:60.1":{"pli":"“Yaṃ kiñci sampajānāsi, ","html":"<blockquote class='gatha'><p><span class='verse-line'>{}</span>"},"cnd9:60.2":{"pli":"(dhotakāti bhagavā) ","html":"<span class='speaker'>{}</span>"},"cnd9:60.3":{"pli":"Uddhaṃ adho tiriyañcāpi majjhe; ","html":"<span class='verse-line'>{}</span>"},"cnd9:60.4":{"pli":"Etaṃ viditvā saṅgoti loke, ","html":"<span class='verse-line'>{}</span>"},"cnd9:60.5":{"pli":"Bhavābhavāya mākāsi taṇhan”ti. ","html":"<span class='verse-line'>{}</span></p></blockquote>"},"cnd9:61.1":{"pli":"Saha gāthāpariyosānā …pe… ","html":"<p>{}"},"cnd9:61.2":{"pli":"satthā me, bhante bhagavā, sāvakohamasmīti. ","html":"{}</p>"},"cnd9:61.3":{"pli":"Dhotakamāṇavapucchāniddeso pañcamo. ","html":"<p class='endsutta'>{}</p></article>"}}}