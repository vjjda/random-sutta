{"mil5.1.4":{"mil5.1.4:0.1":{"pli":"Milindapañha ","html":"<article id='mil5.1.4'><header><ul><li class='division'>{}</li>"},"mil5.1.4:0.2":{"pli":"Meṇḍakapañha ","html":"<li>{}</li>"},"mil5.1.4:0.3":{"pli":"Iddhibalavagga ","html":"<li>{}</li></ul>"},"mil5.1.4:0.4":{"pli":"4. Pathavicalanapañha ","html":"<h1 class='sutta-title'>{}</h1></header>"},"mil5.1.4:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.1.4:1.2":{"pli":"‘aṭṭhime, bhikkhave, hetū aṭṭha paccayā mahato bhūmicālassa pātubhāvāyā’ti. ","html":"{}"},"mil5.1.4:1.3":{"pli":"Asesavacanaṃ idaṃ, nissesavacanaṃ idaṃ, nippariyāyavacanaṃ idaṃ, natthañño navamo hetu mahato bhūmicālassa pātubhāvāya. ","html":"{}"},"mil5.1.4:1.4":{"pli":"Yadi, bhante nāgasena, añño navamo hetu bhaveyya mahato bhūmicālassa pātubhāvāya, tampi hetuṃ bhagavā katheyya. ","html":"{}"},"mil5.1.4:1.5":{"pli":"Yasmā ca kho, bhante nāgasena, natthañño navamo hetu mahato bhūmicālassa pātubhāvāya, tasmā anācikkhito bhagavatā, ayañca navamo hetu dissati mahato bhūmicālassa pātubhāvāya, yaṃ vessantarena raññā mahādāne dīyamāne sattakkhattuṃ mahāpathavī kampitāti. ","html":"{}"},"mil5.1.4:1.6":{"pli":"Yadi, bhante nāgasena, aṭṭheva hetū aṭṭha paccayā mahato bhūmicālassa pātubhāvāya, tena hi vessantarena raññā mahādāne dīyamāne sattakkhattuṃ mahāpathavī kampitāti yaṃ vacanaṃ, taṃ micchā. ","html":"{}"},"mil5.1.4:1.7":{"pli":"Yadi vessantarena raññā mahādāne dīyamāne sattakkhattuṃ mahāpathavī kampitā, tena hi aṭṭheva hetū aṭṭha paccayā mahato bhūmicālassa pātubhāvāyāti tampi vacanaṃ micchā. ","html":"{}"},"mil5.1.4:1.8":{"pli":"Ayampi ubhato koṭiko pañho sukhumo dunniveṭhiyo andhakaraṇo ceva gambhīro ca, so tavānuppatto, neso aññena ittarapaññena sakkā visajjetuṃ aññatra tavādisena buddhimatā”ti. ","html":"{}</p>"},"mil5.1.4:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.1.4:2.2":{"pli":"‘aṭṭhime, bhikkhave, hetū aṭṭha paccayā mahato bhūmicālassa pātubhāvāyā’ti. ","html":"{}"},"mil5.1.4:2.3":{"pli":"Yaṃ vessantarena raññā mahādāne dīyamāne sattakkhattuṃ mahāpathavī kampitā, tañca pana akālikaṃ kadācuppattikaṃ aṭṭhahi hetūhi vippamuttaṃ, tasmā agaṇitaṃ aṭṭhahi hetūhi. ","html":"{}</p>"},"mil5.1.4:3.1":{"pli":"Yathā, mahārāja, loke tayoyeva meghā gaṇīyanti vassiko hemantiko pāvusakoti. ","html":"<p>{}"},"mil5.1.4:3.2":{"pli":"Yadi te muñcitvā añño megho pavassati, na so megho gaṇīyati sammatehi meghehi, akālameghotveva saṅkhaṃ gacchati. ","html":"{}"},"mil5.1.4:3.3":{"pli":"Evameva kho, mahārāja, vessantarena raññā mahādāne dīyamāne yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhi. ","html":"{}</p>"},"mil5.1.4:4.1":{"pli":"Yathā vā pana, mahārāja, himavantā pabbatā pañca nadisatāni sandanti, tesaṃ, mahārāja, pañcannaṃ nadisatānaṃ daseva nadiyo nadigaṇanāya gaṇīyanti. ","html":"<p>{}"},"mil5.1.4:4.2":{"pli":"Seyyathidaṃ—","html":"{}"},"mil5.1.4:4.3":{"pli":"gaṅgā yamunā aciravatī sarabhū mahī sindhu sarassatī vetravatī vītaṃsā candabhāgāti, avasesā nadiyo nadigaṇanāya agaṇitā. ","html":"{}"},"mil5.1.4:4.4":{"pli":"Kiṃ kāraṇā? ","html":"{}"},"mil5.1.4:4.5":{"pli":"Na tā nadiyo dhuvasalilā. ","html":"{}"},"mil5.1.4:4.6":{"pli":"Evameva kho, mahārāja, vessantarena raññā mahādāne dīyamāne yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhi. ","html":"{}</p>"},"mil5.1.4:5.1":{"pli":"Yathā vā pana, mahārāja, rañño satampi dvisatampi tisatampi amaccā honti, tesaṃ chayeva janā amaccagaṇanāya gaṇīyanti. ","html":"<p>{}"},"mil5.1.4:5.2":{"pli":"Seyyathidaṃ—","html":"{}"},"mil5.1.4:5.3":{"pli":"senāpati purohito akkhadasso bhaṇḍāgāriko chattaggāhako khaggaggāhako. ","html":"{}"},"mil5.1.4:5.4":{"pli":"Eteyeva amaccagaṇanāya gaṇīyanti. ","html":"{}"},"mil5.1.4:5.5":{"pli":"Kiṃ kāraṇā? ","html":"{}"},"mil5.1.4:5.6":{"pli":"Yuttattā rājaguṇehi, avasesā agaṇitā, sabbe amaccātveva saṅkhaṃ gacchanti. ","html":"{}"},"mil5.1.4:5.7":{"pli":"Evameva kho, mahārāja, vessantarena raññā mahādāne dīyamāne yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhi. ","html":"{}</p>"},"mil5.1.4:6.1":{"pli":"Suyyati nu kho, mahārāja, etarahi jinasāsane katādhikārānaṃ diṭṭhadhammasukhavedanīyakammaṃ, kitti ca yesaṃ abbhuggatā devamanussesū”ti? ","html":"<p>{}"},"mil5.1.4:6.2":{"pli":"“Āma, bhante, suyyati etarahi jinasāsane katādhikārānaṃ diṭṭhadhammasukhavedanīyakammaṃ, kitti ca yesaṃ abbhuggatā devamanussesu satta janāti”. ","html":"{}"},"mil5.1.4:6.3":{"pli":"“Ke ca te, mahārājā”ti? ","html":"{}"},"mil5.1.4:6.4":{"pli":"“Sumano ca, bhante, mālākāro, ekasāṭako ca brāhmaṇo, puṇṇo ca bhatako, mallikā ca devī, gopālamātā ca devī, suppiyā ca upāsikā, puṇṇā ca dāsīti ime satta diṭṭhadhammasukhavedanīyā sattā, kitti ca imesaṃ abbhuggatā devamanussesū”ti. ","html":"{}</p>"},"mil5.1.4:7.1":{"pli":"“Aparepi suyyanti nu kho atīte mānusakeneva sarīradehena tidasabhavanaṃ gatā”ti? ","html":"<p>{}"},"mil5.1.4:7.2":{"pli":"“Āma, bhante, suyyantī”ti. ","html":"{}"},"mil5.1.4:7.3":{"pli":"“Ke ca te, mahārājā”ti? ","html":"{}"},"mil5.1.4:7.4":{"pli":"“Guttilo ca gandhabbo, sādhīno ca rājā, nimi ca rājā, mandhātā ca rājāti ime caturo janā suyyanti, teneva mānusakena sarīradehena tidasabhavanaṃ gatā”ti. ","html":"{}"},"mil5.1.4:7.5":{"pli":"“Sucirampi kataṃ suyyati sukatadukkaṭanti? ","html":"{}"},"mil5.1.4:7.6":{"pli":"Sutapubbaṃ pana tayā, mahārāja, atīte vā addhāne vattamāne vā addhāne itthannāmassa dāne dīyamāne sakiṃ vā dvikkhattuṃ vā tikkhattuṃ vā mahāpathavī kampitā”ti? ","html":"{}"},"mil5.1.4:7.7":{"pli":"“Na hi, bhante”ti. ","html":"{}"},"mil5.1.4:7.8":{"pli":"“Atthi me, mahārāja, āgamo adhigamo pariyatti savanaṃ sikkhābalaṃ sussūsā paripucchā ācariyupāsanaṃ, mayāpi na sutapubbaṃ ‘itthannāmassa dāne dīyamāne sakiṃ vā dvikkhattuṃ vā tikkhattuṃ vā mahāpathavī kampitā’ti ṭhapetvā vessantarassa rājavasabhassa dānavaraṃ. ","html":"{}"},"mil5.1.4:7.9":{"pli":"Bhagavato ca, mahārāja, kassapassa, bhagavato ca sakyamuninoti dvinnaṃ buddhānaṃ antare gaṇanapathaṃ vītivattā vassakoṭiyo atikkantā, tatthapi me savanaṃ natthi ‘itthannāmassa dāne dīyamāne sakiṃ vā dvikkhattuṃ vā tikkhattuṃ vā mahāpathavī kampitā’ti. ","html":"{}"},"mil5.1.4:7.10":{"pli":"Na, mahārāja, tāvatakena vīriyena tāvatakena parakkamena mahāpathavī kampati, guṇabhārabharitā, mahārāja, sabbasoceyyakiriyaguṇabhārabharitā dhāretuṃ na visahantī mahāpathavī calati kampati pavedhati. ","html":"{}</p>"},"mil5.1.4:8.1":{"pli":"Yathā, mahārāja, sakaṭassa atibhārabharitassa nābhiyo ca nemiyo ca phalanti akkho bhijjati; ","html":"<p>{}"},"mil5.1.4:8.2":{"pli":"evameva kho, mahārāja, sabbasoceyyakiriyaguṇabhārabharitā mahāpathavī dhāretuṃ na visahantī calati kampati pavedhati. ","html":"{}</p>"},"mil5.1.4:9.1":{"pli":"Yathā vā pana, mahārāja, gaganaṃ anilajalavegasañchāditaṃ ussannajalabhārabharitaṃ ativātena phuṭitattā nadati ravati gaḷagaḷāyati; ","html":"<p>{}"},"mil5.1.4:9.2":{"pli":"evameva kho, mahārāja, mahāpathavī rañño vessantarassa dānabalavipulaussannabhārabharitā dhāretuṃ na visahantī calati kampati pavedhati. ","html":"{}"},"mil5.1.4:9.3":{"pli":"Na hi, mahārāja, rañño vessantarassa cittaṃ rāgavasena pavattati, na dosavasena pavattati, na mohavasena pavattati, na mānavasena pavattati, na diṭṭhivasena pavattati, na kilesavasena pavattati, na vitakkavasena pavattati, na arativasena pavattati, atha kho dānavasena bahulaṃ pavattati ‘kinti anāgatā yācakā mama santike āgaccheyyuṃ, āgatā ca yācakā yathākāmaṃ labhitvā attamanā bhaveyyun’ti satataṃ samitaṃ dānaṃ pati mānasaṃ ṭhapitaṃ hoti. ","html":"{}"},"mil5.1.4:9.4":{"pli":"Rañño, mahārāja, vessantarassa satataṃ samitaṃ dasasu ṭhānesu mānasaṃ ṭhapitaṃ hoti dame same khantiyaṃ saṃvare yame niyame akkodhe avihiṃsāyaṃ sacce soceyye. ","html":"{}"},"mil5.1.4:9.5":{"pli":"Rañño, mahārāja, vessantarassa kāmesanā pahīnā, bhavesanā paṭippassaddhā, brahmacariyesanāyayeva ussukkaṃ āpanno, rañño, mahārāja, vessantarassa attarakkhā pahīnā, sabbasattarakkhāya ussukkaṃ āpanno ‘kinti ime sattā samaggā assu arogā sadhanā dīghāyukā’ti bahulaṃyeva mānasaṃ pavattati. ","html":"{}"},"mil5.1.4:9.6":{"pli":"Dadamāno ca, mahārāja, vessantaro rājā taṃ dānaṃ na bhavasampattihetu deti, na dhanahetu deti, na paṭidānahetu deti, na upalāpanahetu deti, na āyuhetu deti, na vaṇṇahetu deti, na sukhahetu deti, na balahetu deti, na yasahetu deti, na puttahetu deti, na dhītuhetu deti, atha kho sabbaññutañāṇahetu sabbaññutañāṇaratanassa kāraṇā evarūpe atulavipulānuttare dānavare adāsi, sabbaññutaṃ patto ca imaṃ gāthaṃ abhāsi—","html":"{}</p>"},"mil5.1.4:10.1":{"pli":"‘Jāliṃ kaṇhājinaṃ dhītaṃ, ","html":"<blockquote class='gatha'><p><span class='verse-line'>{}</span>"},"mil5.1.4:10.2":{"pli":"maddideviṃ patibbataṃ; ","html":"<span class='verse-line'>{}</span>"},"mil5.1.4:10.3":{"pli":"Cajamāno na cintesiṃ, ","html":"<span class='verse-line'>{}</span>"},"mil5.1.4:10.4":{"pli":"bodhiyāyeva kāraṇā’ti. ","html":"<span class='verse-line'>{}</span></p></blockquote>"},"mil5.1.4:11.1":{"pli":"Vessantaro, mahārāja, rājā akkodhena kodhaṃ jināti, asādhuṃ sādhunā jināti, kadariyaṃ dānena jināti, alikavādinaṃ saccena jināti, sabbaṃ akusalaṃ kusalena jināti. ","html":"<p>{}"},"mil5.1.4:11.2":{"pli":"Tassa evaṃ dadamānassa dhammānugatassa dhammasīsakassa dānanissandabalava vīriyavipulavipphārena heṭṭhā mahāvātā sañcalanti saṇikaṃ saṇikaṃ sakiṃ sakiṃ ākulākulā vāyanti onamanti unnamanti vinamanti, chinnapattapādapā papatanti, gumbaṃ gumbaṃ valāhakā gagane sandhāvanti, rajosañcitā vātā dāruṇā honti, gaganaṃ uppīḷitā vātā vāyanti, sahasā dhamadhamāyanti, mahābhīmo saddo niccharati, tesu vātesu kupitesu udakaṃ saṇikaṃ saṇikaṃ calati, udake calite khubbhanti macchakacchapā, yamakayamakā ūmiyo jāyanti, jalacarā sattā tasanti, jalavīci yuganaddho vattati, vīcinādo pavattati, ghorā bubbuḷā uṭṭhahanti, pheṇamālā bhavanti, uttarati mahāsamuddo, disāvidisaṃ dhāvati udakaṃ, uddhaṃsotapaṭisotamukhā sandanti saliladhārā, tasanti asurā garuḷā nāgā yakkhā, ubbijjanti ‘kiṃ nu kho, kathaṃ nu kho, sāgaro viparivattatī’ti, gamanapathamesanti bhītacittā, khubhite luḷite jaladhāre pakampati mahāpathavī sanagā sasāgarā, parivattati sinerugiri kūṭaselasikharo vinamamāno hoti, vimanā honti ahinakulabiḷārakoṭṭhukasūkaramigapakkhino, rudanti yakkhā appesakkhā, hasanti yakkhā mahesakkhā kampamānāya mahāpathaviyā. ","html":"{}</p>"},"mil5.1.4:12.1":{"pli":"Yathā, mahārāja, mahati mahāpariyoge uddhanagate udakasampuṇṇe ākiṇṇataṇḍule heṭṭhato aggi jalamāno paṭhamaṃ tāva pariyogaṃ santāpeti, pariyogo santatto udakaṃ santāpeti, udakaṃ santattaṃ taṇḍulaṃ santāpeti, taṇḍulaṃ santattaṃ ummujjati nimujjati, bubbuḷakajātaṃ hoti, pheṇamālā uttarati; ","html":"<p>{}"},"mil5.1.4:12.2":{"pli":"evameva kho, mahārāja, vessantaro rājā yaṃ loke duccajaṃ, taṃ caji, tassa taṃ duccajaṃ cajantassa dānassa sabhāvanissandena heṭṭhā mahāvātā dhāretuṃ na visahantā parikuppiṃsu, mahāvātesu parikupitesu udakaṃ kampi, udake kampite mahāpathavī kampi, iti tadā mahāvātā ca udakañca mahāpathavī cāti ime tayo ekamanā viya ahesuṃ mahādānanissandena vipulabalavīriyena natthediso, mahārāja, aññassa dānānubhāvo, yathā vessantarassa rañño mahādānānubhāvo. ","html":"{}"},"mil5.1.4:12.3":{"pli":"Yathā, mahārāja, mahiyā bahuvidhā maṇayo vijjanti. ","html":"{}"},"mil5.1.4:12.4":{"pli":"Seyyathidaṃ—","html":"{}"},"mil5.1.4:12.5":{"pli":"indanīlo mahānīlo jotiraso veḷuriyo ummāpuppho sirīsapuppho manoharo sūriyakanto candakanto vajiro khajjopanako phussarāgo lohitaṅgo masāragalloti, ete sabbe atikkamma cakkavattimaṇi aggamakkhāyati, cakkavattimaṇi, mahārāja, samantā yojanaṃ obhāseti. ","html":"{}"},"mil5.1.4:12.6":{"pli":"Evameva kho, mahārāja, yaṃ kiñci mahiyā dānaṃ vijjati api asadisadānaṃ paramaṃ, taṃ sabbaṃ atikkamma vessantarassa rañño mahādānaṃ aggamakkhāyati, vessantarassa, mahārāja, rañño mahādāne dīyamāne sattakkhattuṃ mahāpathavī kampitā”ti. ","html":"{}</p>"},"mil5.1.4:13.1":{"pli":"“Acchariyaṃ, bhante nāgasena, buddhānaṃ, abbhutaṃ, bhante nāgasena, buddhānaṃ, yaṃ tathāgato bodhisatto samāno asamo lokena evaṅkhanti evaṃcitto evaṃadhimutti evaṃadhippāyo, bodhisattānaṃ, bhante nāgasena, parakkamo dakkhāpito, pāramī ca jinānaṃ bhiyyo obhāsitā, cariyaṃ caratopi tāva tathāgatassa sadevake loke seṭṭhabhāvo anudassito. ","html":"<p>{}"},"mil5.1.4:13.2":{"pli":"Sādhu, bhante nāgasena, thomitaṃ jinasāsanaṃ, jotitā jinapāramī, chinno titthiyānaṃ vādagaṇṭhi, bhinno parāpavādakumbho, pañho gambhīro uttānīkato, gahanaṃ agahanaṃ kataṃ, sammā laddhaṃ jinaputtānaṃ nibbāhanaṃ, evametaṃ, gaṇivarapavara, tathā sampaṭicchāmā”ti. ","html":"{}</p>"},"mil5.1.4:14.1":{"pli":"Pathavicalanapañho catuttho. ","html":"<p class='endsutta'>{}</p></article>"}},"mil5.1.5":{"mil5.1.5:0.1":{"pli":"Milindapañha ","html":"<article id='mil5.1.5'><header><ul><li class='division'>{}</li>"},"mil5.1.5:0.2":{"pli":"Meṇḍakapañha ","html":"<li>{}</li>"},"mil5.1.5:0.3":{"pli":"Iddhibalavagga ","html":"<li>{}</li></ul>"},"mil5.1.5:0.4":{"pli":"5. Sivirājacakkhudānapañha ","html":"<h1 class='sutta-title'>{}</h1></header>"},"mil5.1.5:1.1":{"pli":"“Bhante nāgasena, tumhe evaṃ bhaṇatha—","html":"<p>{}"},"mil5.1.5:1.2":{"pli":"‘sivirājena yācakassa cakkhūni dinnāni, andhassa sato puna dibbacakkhūni uppannānī’ti, etampi vacanaṃ sakasaṭaṃ saniggahaṃ sadosaṃ ‘hetusamugghāte ahetusmiṃ avatthusmiṃ natthi dibbacakkhussa uppādo’ti sutte vuttaṃ, yadi, bhante nāgasena, sivirājena yācakassa cakkhūni dinnāni, tena hi ‘puna dibbacakkhūni uppannānī’ti yaṃ vacanaṃ, taṃ micchā; ","html":"{}"},"mil5.1.5:1.3":{"pli":"yadi dibbacakkhūni uppannāni, tena hi ‘sivirājena yācakassa cakkhūni dinnānī’ti yaṃ vacanaṃ, tampi micchā. ","html":"{}"},"mil5.1.5:1.4":{"pli":"Ayampi ubhato koṭiko pañho gaṇṭhitopi gaṇṭhitaro veṭhatopi veṭhataro gahanatopi gahanataro, so tavānuppatto, tattha chandamabhijanehi nibbāhanāya paravādānaṃ niggahāyā”ti. ","html":"{}</p>"},"mil5.1.5:2.1":{"pli":"“Dinnāni, mahārāja, sivirājena yācakassa cakkhūni, tattha mā vimatiṃ uppādehi, puna dibbāni ca cakkhūni uppannāni, tatthāpi mā vimatiṃ janehī”ti. ","html":"<p>{}"},"mil5.1.5:2.2":{"pli":"“Api nu kho, bhante nāgasena, hetusamugghāte ahetusmiṃ avatthusmiṃ dibbacakkhu uppajjatī”ti? ","html":"{}"},"mil5.1.5:2.3":{"pli":"“Na hi, mahārājā”ti. ","html":"{}"},"mil5.1.5:2.4":{"pli":"“Kiṃ pana, bhante, ettha kāraṇaṃ, yena kāraṇena hetusamugghāte ahetusmiṃ avatthusmiṃ dibbacakkhu uppajjati, iṅgha tāva kāraṇena maṃ saññāpehī”ti? ","html":"{}</p>"},"mil5.1.5:3.1":{"pli":"“Kiṃ pana, mahārāja, atthi loke saccaṃ nāma, yena saccavādino saccakiriyaṃ karontī”ti? ","html":"<p>{}"},"mil5.1.5:3.2":{"pli":"“Āma, bhante, atthi loke saccaṃ nāma, saccena, bhante nāgasena, saccavādino saccakiriyaṃ katvā devaṃ vassāpenti, aggiṃ nibbāpenti, visaṃ paṭihananti, aññampi vividhaṃ kattabbaṃ karontī”ti. ","html":"{}"},"mil5.1.5:3.3":{"pli":"“Tena hi, mahārāja, yujjati sameti sivirājassa saccabalena dibbacakkhūni uppannānīti, saccabalena, mahārāja, avatthusmiṃ dibbacakkhu uppajjati, saccaṃyeva tattha vatthu bhavati dibbacakkhussa uppādāya. ","html":"{}</p>"},"mil5.1.5:4.1":{"pli":"Yathā, mahārāja, ye keci sattā saccamanugāyanti ‘mahāmegho pavassatū’ti, tesaṃ saha saccamanugītena mahāmegho pavassati, api nu kho, mahārāja, atthi ākāse vassahetu sannicito ‘yena hetunā mahāmegho pavassatī’”ti? ","html":"<p>{}"},"mil5.1.5:4.2":{"pli":"“Na hi, bhante, saccaṃyeva tattha hetu bhavati mahato meghassa pavassanāyā”ti. ","html":"{}"},"mil5.1.5:4.3":{"pli":"“Evameva kho, mahārāja, natthi tassa pakatihetu, saccaṃ yevettha vatthu bhavati dibbacakkhussa uppādāyāti. ","html":"{}</p>"},"mil5.1.5:5.1":{"pli":"Yathā vā pana, mahārāja, ye keci sattā saccamanugāyanti ‘jalitapajjalitamahāaggikkhandho paṭinivattatū’ti, tesaṃ saha saccamanugītena jalitapajjalitamahāaggikkhandho khaṇena paṭinivattati. ","html":"<p>{}"},"mil5.1.5:5.2":{"pli":"Api nu kho, mahārāja, atthi tasmiṃ jalitapajjalite mahāaggikkhandhe hetu sannicito ‘yena hetunā jalitapajjalitamahāaggikkhandho khaṇena paṭinivattatī’”ti? ","html":"{}"},"mil5.1.5:5.3":{"pli":"“Na hi, bhante, saccaṃyeva tattha vatthu hoti tassa jalitapajjalitassa mahāaggikkhandhassa khaṇena paṭinivattanāyā”ti. ","html":"{}"},"mil5.1.5:5.4":{"pli":"“Evameva kho, mahārāja, natthi tassa pakatihetu, saccaṃ yevettha vatthu bhavati dibbacakkhussa uppādāyāti. ","html":"{}</p>"},"mil5.1.5:6.1":{"pli":"Yathā vā pana, mahārāja, ye keci sattā saccamanugāyanti ‘visaṃ halāhalaṃ agadaṃ bhavatū’ti. ","html":"<p>{}"},"mil5.1.5:6.2":{"pli":"Tesaṃ saha saccamanugītena visaṃ halāhalaṃ khaṇena agadaṃ bhavati, api nu kho, mahārāja, atthi tasmiṃ halāhalavise hetu sannicito ‘yena hetunā visaṃ halāhalaṃ khaṇena agadaṃ bhavatī’”ti? ","html":"{}"},"mil5.1.5:6.3":{"pli":"“Na hi, bhante, saccaṃyeva tattha hetu bhavati visassa halāhalassa khaṇena paṭighātāyā”ti. ","html":"{}"},"mil5.1.5:6.4":{"pli":"“Evameva kho, mahārāja, vinā pakatihetuṃ saccaṃ yevettha vatthu bhavati dibbacakkhussa uppādāyāti. ","html":"{}</p>"},"mil5.1.5:7.1":{"pli":"Catunnampi, mahārāja, ariyasaccānaṃ paṭivedhāya natthaññaṃ vatthu, saccaṃ vatthuṃ katvā cattāri ariyasaccāni paṭivijjhantīti. ","html":"<p>{}"},"mil5.1.5:7.2":{"pli":"Atthi, mahārāja, cīnavisaye cīnarājā, so mahāsamudde kīḷitukāmo catumāse catumāse saccakiriyaṃ katvā saha rathena antomahāsamudde yojanaṃ pavisati, tassa rathasīsassa purato purato mahāvārikkhandho paṭikkamati, nikkhantassa puna ottharati, api nu kho, mahārāja, so mahāsamuddo sadevamanussenapi lokena pakatikāyabalena sakkā paṭikkamāpetun”ti? ","html":"{}"},"mil5.1.5:7.3":{"pli":"“Atiparittakepi, bhante, taḷāke udakaṃ na sakkā sadevamanussenapi lokena pakatikāyabalena paṭikkamāpetuṃ, kiṃ pana mahāsamudde udakan”ti? ","html":"{}"},"mil5.1.5:7.4":{"pli":"“Imināpi, mahārāja, kāraṇena saccabalaṃ ñātabbaṃ ‘natthi taṃ ṭhānaṃ, yaṃ saccena na pattabban’ti. ","html":"{}</p>"},"mil5.1.5:8.1":{"pli":"Nagare, mahārāja, pāṭaliputte asoko dhammarājā sanegamajānapadaamaccabhaṭabalamahāmattehi parivuto gaṅgaṃ nadiṃ navasalilasampuṇṇaṃ samatitthikaṃ sambharitaṃ pañcayojanasatāyāmaṃ yojanaputhulaṃ sandamānaṃ disvā amacce evamāha—","html":"<p>{}"},"mil5.1.5:8.2":{"pli":"‘atthi koci, bhaṇe, samattho, yo imaṃ mahāgaṅgaṃ paṭisotaṃ sandāpetun’ti. ","html":"{}"},"mil5.1.5:8.3":{"pli":"Amaccā āhaṃsu ‘dukkaraṃ, devā’ti. ","html":"{}</p>"},"mil5.1.5:9.1":{"pli":"Tasmiṃyeva gaṅgākūle ṭhitā bandhumatī nāma gaṇikā assosi raññā kira evaṃ vuttaṃ—","html":"<p>{}"},"mil5.1.5:9.2":{"pli":"‘sakkā nu kho imaṃ mahāgaṅgaṃ paṭisotaṃ sandāpetun’ti, sā evamāha—","html":"{}"},"mil5.1.5:9.3":{"pli":"‘ahañhi nagare pāṭaliputte gaṇikā rūpūpajīvinī antimajīvikā, mama tāva rājā saccakiriyaṃ passatū’ti. ","html":"{}"},"mil5.1.5:9.4":{"pli":"Atha sā saccakiriyaṃ akāsi, saha tassā saccakiriyāya khaṇena sā mahāgaṅgā gaḷagaḷāyantī paṭisotaṃ sandittha mahato janakāyassa passato. ","html":"{}</p>"},"mil5.1.5:10.1":{"pli":"Atha rājā gaṅgāya āvaṭṭaūmivegajanitaṃ halāhalasaddaṃ sutvā vimhito acchariyabbhutajāto amacce evamāha—","html":"<p>{}"},"mil5.1.5:10.2":{"pli":"‘kissāyaṃ, bhaṇe, mahāgaṅgā paṭisotaṃ sandatī’ti? ","html":"{}"},"mil5.1.5:10.3":{"pli":"‘Bandhumatī, mahārāja, gaṇikā tava vacanaṃ sutvā saccakiriyaṃ akāsi, tassā saccakiriyāya mahāgaṅgā uddhammukhā sandatī’ti. ","html":"{}</p>"},"mil5.1.5:11.1":{"pli":"Atha saṃviggahadayo rājā turitaturito sayaṃ gantvā taṃ gaṇikaṃ pucchi—","html":"<p>{}"},"mil5.1.5:11.2":{"pli":"‘saccaṃ kira, je, tayā saccakiriyāya ayaṃ gaṅgā paṭisotaṃ sandāpitā’ti? ","html":"{}"},"mil5.1.5:11.3":{"pli":"‘Āma, devā’ti. ","html":"{}"},"mil5.1.5:11.4":{"pli":"Rājā āha—","html":"{}"},"mil5.1.5:11.5":{"pli":"‘kiṃ te tattha balaṃ atthi, ko vā te vacanaṃ ādiyati anummatto, kena tvaṃ balena imaṃ mahāgaṅgaṃ paṭisotaṃ sandāpesī’ti? ","html":"{}"},"mil5.1.5:11.6":{"pli":"Sā āha—","html":"{}"},"mil5.1.5:11.7":{"pli":"‘saccabalenāhaṃ, mahārāja, imaṃ mahāgaṅgaṃ paṭisotaṃ sandāpesin’ti. ","html":"{}"},"mil5.1.5:11.8":{"pli":"Rājā āha—","html":"{}"},"mil5.1.5:11.9":{"pli":"‘kiṃ te saccabalaṃ atthi coriyā dhuttiyā asatiyā chinnikāya pāpiyā bhinnasīlāya hiriatikkantikāya andhajanapalobhikāyā’ti. ","html":"{}"},"mil5.1.5:11.10":{"pli":"‘Saccaṃ, mahārāja, tādisikā ahaṃ, tādisikāyapi me, mahārāja, saccakiriyā atthi, yāyāhaṃ icchamānā sadevakampi lokaṃ parivatteyyan’ti. ","html":"{}"},"mil5.1.5:11.11":{"pli":"Rājā āha—","html":"{}"},"mil5.1.5:11.12":{"pli":"‘katamā pana sā hoti saccakiriyā, iṅgha maṃ sāvehī’ti. ","html":"{}"},"mil5.1.5:11.13":{"pli":"‘Yo me, mahārāja, dhanaṃ deti khattiyo vā brāhmaṇo vā vesso vā suddo vā añño vā koci, tesaṃ samakaṃyeva upaṭṭhahāmi, “khattiyo”ti viseso natthi, “suddo”ti atimaññanā natthi, anunayappaṭighavippamuttā dhanassāmikaṃ paricarāmi, esā me, deva, saccakiriyā, yāyāhaṃ imaṃ mahāgaṅgaṃ paṭisotaṃ sandāpesin’ti. ","html":"{}</p>"},"mil5.1.5:12.1":{"pli":"Itipi, mahārāja, sacce ṭhitā na kiñci atthaṃ na vindanti. ","html":"<p>{}"},"mil5.1.5:12.2":{"pli":"Dinnāni ca, mahārāja, sivirājena yācakassa cakkhūni, dibbacakkhūni ca uppannāni, tañca saccakiriyāya. ","html":"{}"},"mil5.1.5:12.3":{"pli":"Yaṃ pana sutte vuttaṃ—","html":"{}"},"mil5.1.5:12.4":{"pli":"‘maṃsacakkhusmiṃ naṭṭhe ahetusmiṃ avatthusmiṃ natthi dibbacakkhussa uppādo’ti. ","html":"{}"},"mil5.1.5:12.5":{"pli":"Taṃ bhāvanāmayaṃ cakkhuṃ sandhāya vuttaṃ, evametaṃ, mahārāja, dhārehī”ti. ","html":"{}"},"mil5.1.5:12.6":{"pli":"“Sādhu, bhante nāgasena, sunibbeṭhito pañho, suniddiṭṭho niggaho, sumadditā paravādā, evametaṃ tathā sampaṭicchāmī”ti. ","html":"{}</p>"},"mil5.1.5:13.1":{"pli":"Sivirājacakkhudānapañho pañcamo. ","html":"<p class='endsutta'>{}</p></article>"}},"mil5.1.6":{"mil5.1.6:0.1":{"pli":"Milindapañha ","html":"<article id='mil5.1.6'><header><ul><li class='division'>{}</li>"},"mil5.1.6:0.2":{"pli":"Meṇḍakapañha ","html":"<li>{}</li>"},"mil5.1.6:0.3":{"pli":"Iddhibalavagga ","html":"<li>{}</li></ul>"},"mil5.1.6:0.4":{"pli":"6. Gabbhāvakkantipañha ","html":"<h1 class='sutta-title'>{}</h1></header>"},"mil5.1.6:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.1.6:1.2":{"pli":"‘tiṇṇaṃ kho pana, bhikkhave, sannipātā gabbhassa avakkanti hoti, idha mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti, imesaṃ kho, bhikkhave, tiṇṇaṃ sannipātā gabbhassa avakkanti hotī’ti, asesavacanametaṃ, nissesavacanametaṃ, nippariyāyavacanametaṃ, arahassavacanametaṃ, sadevamanussānaṃ majjhe nisīditvā bhaṇitaṃ, ayañca dvinnaṃ sannipātā gabbhassa avakkanti dissati, dukūlena tāpasena pārikāya tāpasiyā utunikāle dakkhiṇena hatthaṅguṭṭhena nābhi parāmaṭṭhā, tassa tena nābhiparāmasanena sāmakumāro nibbatto. ","html":"{}"},"mil5.1.6:1.3":{"pli":"Mātaṅgenāpi isinā brāhmaṇakaññāya utunikāle dakkhiṇena hatthaṅguṭṭhena nābhi parāmaṭṭhā, tassa tena nābhiparāmasanena maṇḍabyo nāma māṇavako nibbattoti. ","html":"{}"},"mil5.1.6:1.4":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.1.6:1.5":{"pli":"‘tiṇṇaṃ kho pana, bhikkhave, sannipātā gabbhassa avakkanti hotī’ti. ","html":"{}"},"mil5.1.6:1.6":{"pli":"Tena hi sāmo ca kumāro maṇḍabyo ca māṇavako ubhopi te nābhiparāmasanena nibbattāti yaṃ vacanaṃ, taṃ micchā. ","html":"{}"},"mil5.1.6:1.7":{"pli":"Yadi, bhante, tathāgatena bhaṇitaṃ—","html":"{}"},"mil5.1.6:1.8":{"pli":"‘sāmo ca kumāro maṇḍabyo ca māṇavako nābhiparāmasanena nibbattā’ti, tena hi ‘tiṇṇaṃ kho pana, bhikkhave, sannipātā gabbhassa avakkanti hotī’ti yaṃ vacanaṃ, tampi micchā. ","html":"{}"},"mil5.1.6:1.9":{"pli":"Ayampi ubhato koṭiko pañho sugambhīro sunipuṇo visayo buddhimantānaṃ, so tavānuppatto, chinda vimatipathaṃ, dhārehi ñāṇavarappajjotan”ti. ","html":"{}</p>"},"mil5.1.6:2.1":{"pli":"“Bhāsitampetaṃ, mahārāja, bhagavatā ‘tiṇṇaṃ kho pana, bhikkhave, sannipātā gabbhassa avakkanti hoti, idha mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti, evaṃ tiṇṇaṃ sannipātā gabbhassa avakkanti hotī’ti. ","html":"<p>{}"},"mil5.1.6:2.2":{"pli":"Bhaṇitañca—","html":"{}"},"mil5.1.6:2.3":{"pli":"‘sāmo ca kumāro maṇḍabyo ca māṇavako nābhiparāmasanena nibbattā’”ti. ","html":"{}"},"mil5.1.6:2.4":{"pli":"“Tena hi, bhante nāgasena, yena kāraṇena pañho suvinicchito hoti, tena kāraṇena maṃ saññāpehī”ti. ","html":"{}</p>"},"mil5.1.6:3.1":{"pli":"“Sutapubbaṃ pana tayā, mahārāja, saṅkicco ca kumāro isisiṅgo ca tāpaso thero ca kumārakassapo iminā nāma te nibbattā”ti? ","html":"<p>{}"},"mil5.1.6:3.2":{"pli":"“Āma, bhante, suyyati, abbhuggatā tesaṃ jāti, dve migadhenuyo tāva utunikāle dvinnaṃ tāpasānaṃ passāvaṭṭhānaṃ āgantvā sasambhavaṃ passāvaṃ piviṃsu, tena passāvasambhavena saṅkicco ca kumāro isisiṅgo ca tāpaso nibbattā. ","html":"{}"},"mil5.1.6:3.3":{"pli":"Therassa udāyissa bhikkhunupassayaṃ upagatassa rattacittena bhikkhuniyā aṅgajātaṃ upanijjhāyantassa sambhavaṃ kāsāve mucci. ","html":"{}"},"mil5.1.6:3.4":{"pli":"Atha kho āyasmā udāyi taṃ bhikkhuniṃ etadavoca—","html":"{}"},"mil5.1.6:3.5":{"pli":"‘gaccha bhagini, udakaṃ āhara antaravāsakaṃ dhovissāmī’ti. ","html":"{}"},"mil5.1.6:3.6":{"pli":"‘Āharayya, ahameva dhovissāmī’ti. ","html":"{}"},"mil5.1.6:3.7":{"pli":"Tato sā bhikkhunī utunisamaye taṃ sambhavaṃ ekadesaṃ mukhena aggahesi, ekadesaṃ aṅgajāte pakkhipi, tena thero kumārakassapo nibbattoti etaṃ jano āhā”ti. ","html":"{}</p>"},"mil5.1.6:4.1":{"pli":"“Api nu kho tvaṃ, mahārāja, saddahasi taṃ vacanan”ti? ","html":"<p>{}"},"mil5.1.6:4.2":{"pli":"“Āma, bhante, balavaṃ tattha mayaṃ kāraṇaṃ upalabhāma, yena mayaṃ kāraṇena saddahāma iminā kāraṇena nibbattā”ti. ","html":"{}"},"mil5.1.6:4.3":{"pli":"“Kiṃ panettha, mahārāja, kāraṇan”ti? ","html":"{}"},"mil5.1.6:4.4":{"pli":"“Suparikammakate, bhante, kalale bījaṃ nipatitvā khippaṃ saṃviruhatī”ti. ","html":"{}"},"mil5.1.6:4.5":{"pli":"“Āma, mahārājā”ti. ","html":"{}"},"mil5.1.6:4.6":{"pli":"“Evameva kho, bhante, sā bhikkhunī utunī samānā saṇṭhite kalale ruhire pacchinnavege ṭhitāya dhātuyā taṃ sambhavaṃ gahetvā tasmiṃ kalale pakkhipi, tena tassā gabbho saṇṭhāsi, evaṃ tattha kāraṇaṃ paccema tesaṃ nibbattiyā”ti. ","html":"{}"},"mil5.1.6:4.7":{"pli":"“Evametaṃ, mahārāja, tathā sampaṭicchāmi, yonippavesena gabbho sambhavatīti. ","html":"{}"},"mil5.1.6:4.8":{"pli":"Sampaṭicchasi pana, tvaṃ, mahārāja, therassa kumārakassapassa gabbhāvakkamanan”ti? ","html":"{}"},"mil5.1.6:4.9":{"pli":"“Āma, bhante”ti. ","html":"{}"},"mil5.1.6:4.10":{"pli":"“Sādhu, mahārāja, paccāgatosi mama visayaṃ, ekavidhenapi gabbhāvakkantiṃ kathayanto mamānubalaṃ bhavissasi, atha yā pana tā dve migadhenuyo passāvaṃ pivitvā gabbhaṃ paṭilabhiṃsu, tāsaṃ tvaṃ saddahasi gabbhassāvakkamanan”ti? ","html":"{}"},"mil5.1.6:4.11":{"pli":"“Āma, bhante, yaṃ kiñci bhuttaṃ pītaṃ khāyitaṃ lehitaṃ, sabbaṃ taṃ kalalaṃ osarati, ṭhānagataṃ vuḍḍhimāpajjati. ","html":"{}"},"mil5.1.6:4.12":{"pli":"Yathā, bhante nāgasena, yā kāci saritā nāma, sabbā tā mahāsamuddaṃ osaranti, ṭhānagatā vuḍḍhimāpajjanti. ","html":"{}"},"mil5.1.6:4.13":{"pli":"Evameva kho, bhante nāgasena, yaṃ kiñci bhuttaṃ pītaṃ khāyitaṃ lehitaṃ, sabbaṃ taṃ kalalaṃ osarati, ṭhānagataṃ vuḍḍhimāpajjati, tenāhaṃ kāraṇena saddahāmi mukhagatenapi gabbhassa avakkanti hotī”ti. ","html":"{}"},"mil5.1.6:4.14":{"pli":"“Sādhu, mahārāja, gāḷhataraṃ upagatosi mama visayaṃ, mukhapānenapi dvayasannipāto bhavati. ","html":"{}"},"mil5.1.6:4.15":{"pli":"Saṅkiccassa ca, mahārāja, kumārassa isisiṅgassa ca tāpasassa therassa ca kumārakassapassa gabbhāvakkamanaṃ sampaṭicchasī”ti? ","html":"{}"},"mil5.1.6:4.16":{"pli":"“Āma, bhante, sannipāto osaratī”ti. ","html":"{}</p>"},"mil5.1.6:5.1":{"pli":"“Sāmopi, mahārāja, kumāro maṇḍabyopi māṇavako tīsu sannipātesu antogadhā, ekarasāyeva purimena, tattha kāraṇaṃ vakkhāmi. ","html":"<p>{}"},"mil5.1.6:5.2":{"pli":"Dukūlo ca, mahārāja, tāpaso pārikā ca tāpasī ubhopi te araññavāsā ahesuṃ pavivekādhimuttā uttamatthagavesakā, tapatejena yāva brahmalokaṃ santāpesuṃ. ","html":"{}"},"mil5.1.6:5.3":{"pli":"Tesaṃ tadā sakko devānamindo sāyaṃ pātaṃ upaṭṭhānaṃ āgacchati. ","html":"{}"},"mil5.1.6:5.4":{"pli":"So tesaṃ garukatamettatāya upadhārento addasa anāgatamaddhāne dvinnampi tesaṃ cakkhūnaṃ antaradhānaṃ, disvā te evamāha—","html":"{}"},"mil5.1.6:5.5":{"pli":"‘ekaṃ me, bhonto, vacanaṃ karotha, sādhu ekaṃ puttaṃ janeyyātha, so tumhākaṃ upaṭṭhāko bhavissati ālambano cā’ti. ","html":"{}"},"mil5.1.6:5.6":{"pli":"‘Alaṃ, kosiya, mā evaṃ bhaṇī’ti. ","html":"{}"},"mil5.1.6:5.7":{"pli":"Te tassa taṃ vacanaṃ na sampaṭicchiṃsu. ","html":"{}"},"mil5.1.6:5.8":{"pli":"Anukampako atthakāmo sakko devānamindo dutiyampi … ","html":"{}"},"mil5.1.6:5.9":{"pli":"tatiyampi te evamāha—","html":"{}"},"mil5.1.6:5.10":{"pli":"‘ekaṃ me, bhonto, vacanaṃ karotha, sādhu ekaṃ puttaṃ janeyyātha, so tumhākaṃ upaṭṭhāko bhavissati ālambano cā’ti. ","html":"{}"},"mil5.1.6:5.11":{"pli":"Tatiyampi te āhaṃsu ‘alaṃ, kosiya, mā tvaṃ kho amhe anatthe niyojehi, kadāyaṃ kāyo na bhijjissati, bhijjatu ayaṃ kāyo bhedanadhammo, bhijjantiyāpi dharaṇiyā patantepi selasikhare phalantepi ākāse patantepi candimasūriye neva mayaṃ lokadhammehi missayissāma, mā tvaṃ amhākaṃ sammukhabhāvaṃ upagaccha, upagatassa te eso vissāso, anatthacaro tvaṃ maññe’ti. ","html":"{}</p>"},"mil5.1.6:6.1":{"pli":"Tato sakko devānamindo tesaṃ manaṃ alabhamāno garukato pañjaliko puna yāci—","html":"<p>{}"},"mil5.1.6:6.2":{"pli":"‘yadi me vacanaṃ na ussahatha kātuṃ, yadā tāpasī utunī hoti pupphavatī, tadā tvaṃ, bhante, dakkhiṇena hatthaṅguṭṭhena nābhiṃ parāmaseyyāsi, tena sā gabbhaṃ lacchati, sannipāto yevesa gabbhāvakkantiyā’ti. ","html":"{}"},"mil5.1.6:6.3":{"pli":"‘Sakkomahaṃ, kosiya, taṃ vacanaṃ kātuṃ, na tāvatakena amhākaṃ tapo bhijjati, hotū’ti—","html":"{}"},"mil5.1.6:6.4":{"pli":"sampaṭicchiṃsu. ","html":"{}"},"mil5.1.6:6.5":{"pli":"Tāya ca pana velāya devabhavane atthi devaputto ussannakusalamūlo khīṇāyuko āyukkhayappatto yadicchakaṃ samattho okkamituṃ api cakkavattikulepi. ","html":"{}"},"mil5.1.6:6.6":{"pli":"Atha sakko devānamindo taṃ devaputtaṃ upasaṅkamitvā evamāha—","html":"{}"},"mil5.1.6:6.7":{"pli":"‘ehi kho, mārisa, supabhāto te divaso, atthasiddhi upagatā, yamahaṃ te upaṭṭhānamāgamiṃ, ramaṇīye te okāse vāso bhavissati, patirūpe kule paṭisandhi bhavissati, sundarehi mātāpitūhi vaḍḍhetabbo, ehi me vacanaṃ karohī’ti yāci. ","html":"{}"},"mil5.1.6:6.8":{"pli":"Dutiyampi … ","html":"{}"},"mil5.1.6:6.9":{"pli":"tatiyampi yāci sirasi pañjalikato. ","html":"{}</p>"},"mil5.1.6:7.1":{"pli":"Tato so devaputto evamāha—","html":"<p>{}"},"mil5.1.6:7.2":{"pli":"‘katamaṃ taṃ, mārisa, kulaṃ, yaṃ tvaṃ abhikkhaṇaṃ kittayasi punappunan’ti. ","html":"{}"},"mil5.1.6:7.3":{"pli":"‘Dukūlo ca tāpaso pārikā ca tāpasī’ti. ","html":"{}"},"mil5.1.6:7.4":{"pli":"So tassa vacanaṃ sutvā tuṭṭho sampaṭicchi ‘sādhu, mārisa, yo tava chando, so hotu, ākaṅkhamāno ahaṃ, mārisa, patthite kule uppajjeyyaṃ, kimhi kule uppajjāmi aṇḍaje vā jalābuje vā saṃsedaje vā opapātike vā’ti? ","html":"{}"},"mil5.1.6:7.5":{"pli":"‘Jalābujāya, mārisa, yoniyā uppajjāhī’ti. ","html":"{}</p>"},"mil5.1.6:8.1":{"pli":"Atha sakko devānamindo uppattidivasaṃ vigaṇetvā dukūlassa tāpasassa ārocesi ‘asukasmiṃ nāma divase tāpasī utunī bhavissati pupphavatī, tadā tvaṃ, bhante, dakkhiṇena hatthaṅguṭṭhena nābhiṃ parāmaseyyāsī’ti. ","html":"<p>{}"},"mil5.1.6:8.2":{"pli":"Tasmiṃ, mahārāja, divase tāpasī ca utunī pupphavatī ahosi, devaputto ca tatthūpago paccupaṭṭhito ahosi, tāpaso ca dakkhiṇena hatthaṅguṭṭhena tāpasiyā nābhiṃ parāmasi, iti te tayo sannipātā ahesuṃ, nābhiparāmasanena tāpasiyā rāgo udapādi, so panassā rāgo nābhiparāmasanaṃ paṭicca mā tvaṃ sannipātaṃ ajjhācārameva maññi, ūhasanampi sannipāto, ullapanampi sannipāto, upanijjhāyanampi sannipāto, pubbabhāgabhāvato rāgassa uppādāya āmasanena sannipāto jāyati, sannipātā okkamanaṃ hotīti. ","html":"{}</p>"},"mil5.1.6:9.1":{"pli":"Anajjhācārepi, mahārāja, parāmasanena gabbhāvakkanti hoti. ","html":"<p>{}"},"mil5.1.6:9.2":{"pli":"Yathā, mahārāja, aggi jalamāno aparāmasanopi upagatassa sītaṃ byapahanti; ","html":"{}"},"mil5.1.6:9.3":{"pli":"evameva kho, mahārāja, anajjhācārepi parāmasanena gabbhāvakkanti hoti. ","html":"{}</p>"},"mil5.1.6:10.1":{"pli":"Catunnaṃ, mahārāja, vasena sattānaṃ gabbhāvakkanti hoti kammavasena yonivasena kulavasena āyācanavasena, api ca sabbepete sattā kammasambhavā kammasamuṭṭhānā. ","html":"<p>{}</p>"},"mil5.1.6:11.1":{"pli":"Kathaṃ, mahārāja, kammavasena sattānaṃ gabbhāvakkanti hoti? ","html":"<p>{}"},"mil5.1.6:11.2":{"pli":"Ussannakusalamūlā, mahārāja, sattā yadicchakaṃ uppajjanti khattiyamahāsālakule vā brāhmaṇamahāsālakule vā gahapatimahāsālakule vā devesu vā aṇḍajāya vā yoniyā jalābujāya vā yoniyā saṃsedajāya vā yoniyā opapātikāya vā yoniyā. ","html":"{}"},"mil5.1.6:11.3":{"pli":"Yathā, mahārāja, puriso aḍḍho mahaddhano mahābhogo pahūtajātarūparajato pahūtavittūpakaraṇo pahūtadhanadhañño pahūtañātipakkho dāsiṃ vā dāsaṃ vā khettaṃ vā vatthuṃ vā gāmaṃ vā nigamaṃ vā janapadaṃ vā yaṃ kiñci manasā abhipatthitaṃ, yadicchakaṃ dviguṇatiguṇampi dhanaṃ datvā kiṇāti; ","html":"{}"},"mil5.1.6:11.4":{"pli":"evameva kho, mahārāja, ussannakusalamūlā sattā yadicchakaṃ uppajjanti khattiyamahāsālakule vā brāhmaṇamahāsālakule vā gahapatimahāsālakule vā devesu vā aṇḍajāya vā yoniyā jalābujāya vā yoniyā saṃsedajāya vā yoniyā opapātikāya vā yoniyā. ","html":"{}"},"mil5.1.6:11.5":{"pli":"Evaṃ kammavasena sattānaṃ gabbhāvakkanti hoti. ","html":"{}</p>"},"mil5.1.6:12.1":{"pli":"Kathaṃ yonivasena sattānaṃ gabbhāvakkanti hoti? ","html":"<p>{}"},"mil5.1.6:12.2":{"pli":"Kukkuṭānaṃ, mahārāja, vātena gabbhāvakkanti hoti. ","html":"{}"},"mil5.1.6:12.3":{"pli":"Balākānaṃ meghasaddena gabbhāvakkanti hoti. ","html":"{}"},"mil5.1.6:12.4":{"pli":"Sabbepi devā agabbhaseyyakā sattāyeva, tesaṃ nānāvaṇṇena gabbhāvakkanti hoti. ","html":"{}"},"mil5.1.6:12.5":{"pli":"Yathā, mahārāja, manussā nānāvaṇṇena mahiyā caranti, keci purato paṭicchādenti, keci pacchato paṭicchādenti, keci naggā honti, keci bhaṇḍū honti setapaṭadharā, keci moḷibaddhā honti, keci bhaṇḍū kāsāvavasanā honti, keci kāsāvavasanā moḷibaddhā honti, keci jaṭino vākacīradharā honti, keci cammavasanā honti, keci rasmiyo nivāsenti, sabbepete manussā nānāvaṇṇena mahiyā caranti; ","html":"{}"},"mil5.1.6:12.6":{"pli":"evameva kho, mahārāja, sattāyeva te sabbe, tesaṃ nānāvaṇṇena gabbhāvakkanti hoti. ","html":"{}"},"mil5.1.6:12.7":{"pli":"Evaṃ yonivasena sattānaṃ gabbhāvakkanti hoti. ","html":"{}</p>"},"mil5.1.6:13.1":{"pli":"Kathaṃ kulavasena sattānaṃ gabbhāvakkanti hoti? ","html":"<p>{}"},"mil5.1.6:13.2":{"pli":"Kulaṃ nāma, mahārāja, cattāri kulāni aṇḍajaṃ jalābujaṃ saṃsedajaṃ opapātikaṃ. ","html":"{}"},"mil5.1.6:13.3":{"pli":"Yadi tattha gandhabbo yato kutoci āgantvā aṇḍaje kule uppajjati, so tattha aṇḍajo hoti …pe… ","html":"{}"},"mil5.1.6:13.4":{"pli":"jalābuje kule … ","html":"{}"},"mil5.1.6:13.5":{"pli":"saṃsedaje kule … ","html":"{}"},"mil5.1.6:13.6":{"pli":"opapātike kule uppajjati, so tattha opapātiko hoti. ","html":"{}"},"mil5.1.6:13.7":{"pli":"Tesu tesu kulesu tādisāyeva sattā sambhavanti. ","html":"{}"},"mil5.1.6:13.8":{"pli":"Yathā, mahārāja, himavati nerupabbataṃ ye keci migapakkhino upenti, sabbe te sakavaṇṇaṃ vijahitvā suvaṇṇavaṇṇā honti; ","html":"{}"},"mil5.1.6:13.9":{"pli":"evameva kho, mahārāja, yo koci gandhabbo yato kutoci āgantvā aṇḍajaṃ yoniṃ upagantvā sabhāvavaṇṇaṃ vijahitvā aṇḍajo hoti …pe… ","html":"{}"},"mil5.1.6:13.10":{"pli":"jalābujaṃ … ","html":"{}"},"mil5.1.6:13.11":{"pli":"saṃsedajaṃ … ","html":"{}"},"mil5.1.6:13.12":{"pli":"opapātikaṃ yoniṃ upagantvā sabhāvavaṇṇaṃ vijahitvā opapātiko hoti, evaṃ kulavasena sattānaṃ gabbhāvakkanti hoti. ","html":"{}</p>"},"mil5.1.6:14.1":{"pli":"Kathaṃ āyācanavasena sattānaṃ gabbhāvakkanti hoti? ","html":"<p>{}"},"mil5.1.6:14.2":{"pli":"Idha, mahārāja, kulaṃ hoti aputtakaṃ bahusāpateyyaṃ saddhaṃ pasannaṃ sīlavantaṃ kalyāṇadhammaṃ tapanissitaṃ, devaputto ca ussannakusalamūlo cavanadhammo hoti. ","html":"{}"},"mil5.1.6:14.3":{"pli":"Atha sakko devānamindo tassa kulassa anukampāya taṃ devaputtaṃ āyācati ‘paṇidhehi, mārisa, asukassa kulassa mahesiyā kucchin’ti. ","html":"{}"},"mil5.1.6:14.4":{"pli":"So tassa āyācanahetu taṃ kulaṃ paṇidheti. ","html":"{}"},"mil5.1.6:14.5":{"pli":"Yathā, mahārāja, manussā puññakāmā samaṇaṃ manobhāvanīyaṃ āyācitvā gehaṃ upanenti, ayaṃ upagantvā sabbassa kulassa sukhāvaho bhavissatīti. ","html":"{}"},"mil5.1.6:14.6":{"pli":"Evameva kho, mahārāja, sakko devānamindo taṃ devaputtaṃ āyācitvā taṃ kulaṃ upaneti. ","html":"{}"},"mil5.1.6:14.7":{"pli":"Evaṃ āyācanavasena sattānaṃ gabbhāvakkanti hoti. ","html":"{}</p>"},"mil5.1.6:15.1":{"pli":"Sāmo, mahārāja, kumāro sakkena devānamindena āyācito pārikāya tāpasiyā kucchiṃ okkanto. ","html":"<p>{}"},"mil5.1.6:15.2":{"pli":"Sāmo, mahārāja, kumāro katapuñño, mātāpitaro sīlavanto kalyāṇadhammā, āyācako sakko, tiṇṇaṃ cetopaṇidhiyā sāmo kumāro nibbatto. ","html":"{}"},"mil5.1.6:15.3":{"pli":"Idha, mahārāja, nayakusalo puriso sukaṭṭhe anūpakhette bījaṃ ropeyya, api nu tassa bījassa antarāyaṃ vivajjentassa vuḍḍhiyā koci antarāyo bhaveyyā”ti? ","html":"{}"},"mil5.1.6:15.4":{"pli":"“Na hi, bhante, nirupaghātaṃ bījaṃ khippaṃ saṃviruheyyā”ti. ","html":"{}"},"mil5.1.6:15.5":{"pli":"“Evameva kho, mahārāja, sāmo kumāro mutto uppannantarāyehi tiṇṇaṃ cetopaṇidhiyā nibbatto. ","html":"{}</p>"},"mil5.1.6:16.1":{"pli":"Api nu kho, mahārāja, sutapubbaṃ tayā isīnaṃ manopadosena iddho phīto mahājanapado sajano samucchinno”ti? ","html":"<p>{}"},"mil5.1.6:16.2":{"pli":"“Āma, bhante, suyyati. ","html":"{}"},"mil5.1.6:16.3":{"pli":"Mahiyā daṇḍakāraññaṃ majjhāraññaṃ kāliṅgāraññaṃ mātaṅgāraññaṃ, sabbaṃ taṃ araññaṃ araññabhūtaṃ, sabbepete janapadā isīnaṃ manopadosena khayaṃ gatā”ti. ","html":"{}"},"mil5.1.6:16.4":{"pli":"“Yadi, mahārāja, tesaṃ manopadosena susamiddhā janapadā ucchijjanti, api nu kho tesaṃ manopasādena kiñci nibbatteyyā”ti? ","html":"{}"},"mil5.1.6:16.5":{"pli":"“Āma, bhante”ti. ","html":"{}"},"mil5.1.6:16.6":{"pli":"“Tena hi, mahārāja, sāmo kumāro tiṇṇaṃ balavantānaṃ cetopasādena nibbatto isinimmito devanimmito puññanimmitoti. ","html":"{}"},"mil5.1.6:16.7":{"pli":"Evametaṃ, mahārāja, dhārehi. ","html":"{}</p>"},"mil5.1.6:17.1":{"pli":"Tayome, mahārāja, devaputtā sakkena devānamindena āyācitā kulaṃ uppannā. ","html":"<p>{}"},"mil5.1.6:17.2":{"pli":"Katame tayo? ","html":"{}"},"mil5.1.6:17.3":{"pli":"Sāmo kumāro mahāpanādo kusarājā, tayopete bodhisattā”ti. ","html":"{}"},"mil5.1.6:17.4":{"pli":"“Suniddiṭṭhā, bhante nāgasena, gabbhāvakkanti, sukathitaṃ kāraṇaṃ, andhakāro āloko kato, jaṭā vijaṭitā, nicchuddhā paravādā, evametaṃ tathā sampaṭicchāmī”ti. ","html":"{}</p>"},"mil5.1.6:18.1":{"pli":"Gabbhāvakkantipañho chaṭṭho. ","html":"<p class='endsutta'>{}</p></article>"}}}