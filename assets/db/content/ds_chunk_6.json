{"ds2.1.6":{"ds2.1.6:0.1":{"pli":"Dhammasaṅgaṇī ","html":"<article id='ds2.1.6'><header><ul><li class='division'>{}</li>"},"ds2.1.6:0.2":{"pli":"2 Niddesa ","html":"<li>{}</li>"},"ds2.1.6:0.3":{"pli":"2.1 Cittuppādakaṇḍa ","html":"<li>{}</li></ul>"},"ds2.1.6:0.4":{"pli":"2.1.6. Dvādasa akusala ","html":"<h1 class='sutta-title'>{}</h1></header>"},"ds2.1.6:1.1":{"pli":"Katame dhammā akusalā? ","html":"<p>{}"},"ds2.1.6:1.2":{"pli":"Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, pīti hoti, sukhaṃ hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, somanassindriyaṃ hoti, jīvitindriyaṃ hoti, micchādiṭṭhi hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, lobho hoti, moho hoti, abhijjhā hoti, micchādiṭṭhi hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:1.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:1.4":{"pli":"ime dhammā akusalā. ","html":"{}</p>"},"ds2.1.6:2.1":{"pli":"Katamo tasmiṃ samaye phasso hoti? ","html":"<p>{}"},"ds2.1.6:2.2":{"pli":"Yo tasmiṃ samaye phasso phusanā samphusanā samphusitattaṃ—","html":"{}"},"ds2.1.6:2.3":{"pli":"ayaṃ tasmiṃ samaye phasso hoti. ","html":"{}</p>"},"ds2.1.6:3.1":{"pli":"Katamā tasmiṃ samaye vedanā hoti? ","html":"<p>{}"},"ds2.1.6:3.2":{"pli":"Yaṃ tasmiṃ samaye tajjāmanoviññāṇadhātusamphassajaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—","html":"{}"},"ds2.1.6:3.3":{"pli":"ayaṃ tasmiṃ samaye vedanā hoti. ","html":"{}</p>"},"ds2.1.6:4.1":{"pli":"Katamā tasmiṃ samaye saññā hoti? ","html":"<p>{}"},"ds2.1.6:4.2":{"pli":"Yā tasmiṃ samaye tajjāmanoviññāṇadhātusamphassajā saññā sañjānanā sañjānitattaṃ—","html":"{}"},"ds2.1.6:4.3":{"pli":"ayaṃ tasmiṃ samaye saññā hoti. ","html":"{}</p>"},"ds2.1.6:5.1":{"pli":"Katamā tasmiṃ samaye cetanā hoti? ","html":"<p>{}"},"ds2.1.6:5.2":{"pli":"Yā tasmiṃ samaye tajjāmanoviññāṇadhātusamphassajā cetanā sañcetanā cetayitattaṃ—","html":"{}"},"ds2.1.6:5.3":{"pli":"ayaṃ tasmiṃ samaye cetanā hoti. ","html":"{}</p>"},"ds2.1.6:6.1":{"pli":"Katamaṃ tasmiṃ samaye cittaṃ hoti? ","html":"<p>{}"},"ds2.1.6:6.2":{"pli":"Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—","html":"{}"},"ds2.1.6:6.3":{"pli":"idaṃ tasmiṃ samaye cittaṃ hoti. ","html":"{}</p>"},"ds2.1.6:7.1":{"pli":"Katamo tasmiṃ samaye vitakko hoti? ","html":"<p>{}"},"ds2.1.6:7.2":{"pli":"Yo tasmiṃ samaye takko vitakko saṅkappo appanā byappanā cetaso abhiniropanā micchāsaṅkappo—","html":"{}"},"ds2.1.6:7.3":{"pli":"ayaṃ tasmiṃ samaye vitakko hoti. ","html":"{}</p>"},"ds2.1.6:8.1":{"pli":"Katamo tasmiṃ samaye vicāro hoti? ","html":"<p>{}"},"ds2.1.6:8.2":{"pli":"Yo tasmiṃ samaye cāro vicāro anuvicāro upavicāro cittassa anusandhānatā anupekkhanatā—","html":"{}"},"ds2.1.6:8.3":{"pli":"ayaṃ tasmiṃ samaye vicāro hoti. ","html":"{}</p>"},"ds2.1.6:9.1":{"pli":"Katamā tasmiṃ samaye pīti hoti? ","html":"<p>{}"},"ds2.1.6:9.2":{"pli":"Yā tasmiṃ samaye pīti pāmojjaṃ āmodanā pamodanā hāso pahāso vitti odagyaṃ attamanatā cittassa—","html":"{}"},"ds2.1.6:9.3":{"pli":"ayaṃ tasmiṃ samaye pīti hoti. ","html":"{}</p>"},"ds2.1.6:10.1":{"pli":"Katamaṃ tasmiṃ samaye sukhaṃ hoti? ","html":"<p>{}"},"ds2.1.6:10.2":{"pli":"Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—","html":"{}"},"ds2.1.6:10.3":{"pli":"idaṃ tasmiṃ samaye sukhaṃ hoti. ","html":"{}</p>"},"ds2.1.6:11.1":{"pli":"Katamā tasmiṃ samaye cittassekaggatā hoti? ","html":"<p>{}"},"ds2.1.6:11.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:11.3":{"pli":"ayaṃ tasmiṃ samaye cittassekaggatā hoti. ","html":"{}</p>"},"ds2.1.6:12.1":{"pli":"Katamaṃ tasmiṃ samaye vīriyindriyaṃ hoti? ","html":"<p>{}"},"ds2.1.6:12.2":{"pli":"Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ micchāvāyāmo—","html":"{}"},"ds2.1.6:12.3":{"pli":"idaṃ tasmiṃ samaye vīriyindriyaṃ hoti. ","html":"{}</p>"},"ds2.1.6:13.1":{"pli":"Katamaṃ tasmiṃ samaye samādhindriyaṃ hoti? ","html":"<p>{}"},"ds2.1.6:13.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:13.3":{"pli":"idaṃ tasmiṃ samaye samādhindriyaṃ hoti. ","html":"{}</p>"},"ds2.1.6:14.1":{"pli":"Katamaṃ tasmiṃ samaye manindriyaṃ hoti? ","html":"<p>{}"},"ds2.1.6:14.2":{"pli":"Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—","html":"{}"},"ds2.1.6:14.3":{"pli":"idaṃ tasmiṃ samaye manindriyaṃ hoti. ","html":"{}</p>"},"ds2.1.6:15.1":{"pli":"Katamaṃ tasmiṃ samaye somanassindriyaṃ hoti? ","html":"<p>{}"},"ds2.1.6:15.2":{"pli":"Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—","html":"{}"},"ds2.1.6:15.3":{"pli":"idaṃ tasmiṃ samaye somanassindriyaṃ hoti. ","html":"{}</p>"},"ds2.1.6:16.1":{"pli":"Katamaṃ tasmiṃ samaye jīvitindriyaṃ hoti? ","html":"<p>{}"},"ds2.1.6:16.2":{"pli":"Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—","html":"{}"},"ds2.1.6:16.3":{"pli":"idaṃ tasmiṃ samaye jīvitindriyaṃ hoti. ","html":"{}</p>"},"ds2.1.6:17.1":{"pli":"Katamā tasmiṃ samaye micchādiṭṭhi hoti? ","html":"<p>{}"},"ds2.1.6:17.2":{"pli":"Yā tasmiṃ samaye diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho patiṭṭhāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—","html":"{}"},"ds2.1.6:17.3":{"pli":"ayaṃ tasmiṃ samaye micchādiṭṭhi hoti. ","html":"{}</p>"},"ds2.1.6:18.1":{"pli":"Katamo tasmiṃ samaye micchāsaṅkappo hoti? ","html":"<p>{}"},"ds2.1.6:18.2":{"pli":"Yo tasmiṃ samaye takko vitakko saṅkappo appanā byappanā cetaso abhiniropanā micchāsaṅkappo—","html":"{}"},"ds2.1.6:18.3":{"pli":"ayaṃ tasmiṃ samaye micchāsaṅkappo hoti. ","html":"{}</p>"},"ds2.1.6:19.1":{"pli":"Katamo tasmiṃ samaye micchāvāyāmo hoti? ","html":"<p>{}"},"ds2.1.6:19.2":{"pli":"Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ micchāvāyāmo—","html":"{}"},"ds2.1.6:19.3":{"pli":"ayaṃ tasmiṃ samaye micchāvāyāmo hoti. ","html":"{}</p>"},"ds2.1.6:20.1":{"pli":"Katamo tasmiṃ samaye micchāsamādhi hoti? ","html":"<p>{}"},"ds2.1.6:20.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:20.3":{"pli":"ayaṃ tasmiṃ samaye micchāsamādhi hoti. ","html":"{}</p>"},"ds2.1.6:21.1":{"pli":"Katamaṃ tasmiṃ samaye vīriyabalaṃ hoti? ","html":"<p>{}"},"ds2.1.6:21.2":{"pli":"Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ micchāvāyāmo—","html":"{}"},"ds2.1.6:21.3":{"pli":"idaṃ tasmiṃ samaye vīriyabalaṃ hoti. ","html":"{}</p>"},"ds2.1.6:22.1":{"pli":"Katamaṃ tasmiṃ samaye samādhibalaṃ hoti? ","html":"<p>{}"},"ds2.1.6:22.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:22.3":{"pli":"idaṃ tasmiṃ samaye samādhibalaṃ hoti. ","html":"{}</p>"},"ds2.1.6:23.1":{"pli":"Katamaṃ tasmiṃ samaye ahirikabalaṃ hoti? ","html":"<p>{}"},"ds2.1.6:23.2":{"pli":"Yaṃ tasmiṃ samaye na hirīyati hiriyitabbena na hirīyati pāpakānaṃ akusalānaṃ dhammānaṃ samāpattiyā—","html":"{}"},"ds2.1.6:23.3":{"pli":"idaṃ tasmiṃ samaye ahirikabalaṃ hoti. ","html":"{}</p>"},"ds2.1.6:24.1":{"pli":"Katamaṃ tasmiṃ samaye anottappabalaṃ hoti? ","html":"<p>{}"},"ds2.1.6:24.2":{"pli":"Yaṃ tasmiṃ samaye na ottappati ottappitabbena na ottappati pāpakānaṃ akusalānaṃ dhammānaṃ samāpattiyā—","html":"{}"},"ds2.1.6:24.3":{"pli":"idaṃ tasmiṃ samaye anottappabalaṃ hoti. ","html":"{}</p>"},"ds2.1.6:25.1":{"pli":"Katamo tasmiṃ samaye lobho hoti? ","html":"<p>{}"},"ds2.1.6:25.2":{"pli":"Yo tasmiṃ samaye lobho lubbhanā lubbhitattaṃ sārāgo sārajjanā sārajjitattaṃ abhijjhā lobho akusalamūlaṃ—","html":"{}"},"ds2.1.6:25.3":{"pli":"ayaṃ tasmiṃ samaye lobho hoti. ","html":"{}</p>"},"ds2.1.6:26.1":{"pli":"Katamo tasmiṃ samaye moho hoti? ","html":"<p>{}"},"ds2.1.6:26.2":{"pli":"Yaṃ tasmiṃ samaye aññāṇaṃ adassanaṃ anabhisamayo ananubodho asambodho appaṭivedho asaṅgāhanā apariyogāhanā asamapekkhanā apaccavekkhanā apaccakkhakammaṃ dummejjhaṃ bālyaṃ asampajaññaṃ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṃ avijjālaṅgī moho akusalamūlaṃ—","html":"{}"},"ds2.1.6:26.3":{"pli":"ayaṃ tasmiṃ samaye moho hoti. ","html":"{}</p>"},"ds2.1.6:27.1":{"pli":"Katamā tasmiṃ samaye abhijjhā hoti? ","html":"<p>{}"},"ds2.1.6:27.2":{"pli":"Yo tasmiṃ samaye lobho lubbhanā lubbhitattaṃ sārāgo sārajjanā sārajjitattaṃ abhijjhā lobho akusalamūlaṃ—","html":"{}"},"ds2.1.6:27.3":{"pli":"ayaṃ tasmiṃ samaye abhijjhā hoti. ","html":"{}</p>"},"ds2.1.6:28.1":{"pli":"Katamā tasmiṃ samaye micchādiṭṭhi hoti? ","html":"<p>{}"},"ds2.1.6:28.2":{"pli":"Yā tasmiṃ samaye diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho patiṭṭhāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—","html":"{}"},"ds2.1.6:28.3":{"pli":"ayaṃ tasmiṃ samaye micchādiṭṭhi hoti. ","html":"{}</p>"},"ds2.1.6:29.1":{"pli":"Katamaṃ tasmiṃ samaye ahirikaṃ hoti? ","html":"<p>{}"},"ds2.1.6:29.2":{"pli":"Yaṃ tasmiṃ samaye na hirīyati hiriyitabbena na hirīyati pāpakānaṃ akusalānaṃ dhammānaṃ samāpattiyā—","html":"{}"},"ds2.1.6:29.3":{"pli":"idaṃ tasmiṃ samaye ahirikaṃ hoti. ","html":"{}</p>"},"ds2.1.6:30.1":{"pli":"Katamaṃ tasmiṃ samaye anottappaṃ hoti? ","html":"<p>{}"},"ds2.1.6:30.2":{"pli":"Yaṃ tasmiṃ samaye na ottappati ottappitabbena na ottappati pāpakānaṃ akusalānaṃ dhammānaṃ samāpattiyā—","html":"{}"},"ds2.1.6:30.3":{"pli":"idaṃ tasmiṃ samaye anottappaṃ hoti. ","html":"{}</p>"},"ds2.1.6:31.1":{"pli":"Katamo tasmiṃ samaye samatho hoti? ","html":"<p>{}"},"ds2.1.6:31.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:31.3":{"pli":"ayaṃ tasmiṃ samaye samatho hoti. ","html":"{}</p>"},"ds2.1.6:32.1":{"pli":"Katamo tasmiṃ samaye paggāho hoti? ","html":"<p>{}"},"ds2.1.6:32.2":{"pli":"Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ micchāvāyāmo—","html":"{}"},"ds2.1.6:32.3":{"pli":"ayaṃ tasmiṃ samaye paggāho hoti. ","html":"{}</p>"},"ds2.1.6:33.1":{"pli":"Katamo tasmiṃ samaye avikkhepo hoti? ","html":"<p>{}"},"ds2.1.6:33.2":{"pli":"Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ micchāsamādhi—","html":"{}"},"ds2.1.6:33.3":{"pli":"ayaṃ tasmiṃ samaye avikkhepo hoti; ","html":"{}"},"ds2.1.6:33.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:33.5":{"pli":"ime dhammā akusalā. ","html":"{}</p>"},"ds2.1.6:34.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, pañcaṅgikaṃ jhānaṃ hoti, caturaṅgiko maggo hoti, cattāri balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:34.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:34.3":{"pli":"ime dhammā akusalā …pe…. ","html":"{}</p>"},"ds2.1.6:35.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:35.2":{"pli":"Phasso cetanā vitakko vicāro pīti cittassekaggatā vīriyindriyaṃ samādhindriyaṃ jīvitindriyaṃ micchādiṭṭhi micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ lobho moho abhijjhā micchādiṭṭhi ahirikaṃ anottappaṃ samatho paggāho avikkhepo; ","html":"{}"},"ds2.1.6:35.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:35.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:35.5":{"pli":"ime dhammā akusalā. ","html":"{}</p>"},"ds2.1.6:36.1":{"pli":"Katame dhammā akusalā? ","html":"<p>{}"},"ds2.1.6:36.2":{"pli":"Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatasampayuttaṃ sasaṅkhārena rūpārammaṇaṃ vā …pe… ","html":"{}"},"ds2.1.6:36.3":{"pli":"dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe… ","html":"{}"},"ds2.1.6:36.4":{"pli":"ime dhammā akusalā. ","html":"{}</p>"},"ds2.1.6:37.1":{"pli":"Katame dhammā akusalā? ","html":"<p>{}"},"ds2.1.6:37.2":{"pli":"Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatavippayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, pīti hoti, sukhaṃ hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, somanassindriyaṃ hoti, jīvitindriyaṃ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, lobho hoti, moho hoti, abhijjhā hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:37.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:37.4":{"pli":"ime dhammā akusalā …pe…. ","html":"{}</p>"},"ds2.1.6:38.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, pañcaṅgikaṃ jhānaṃ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:38.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:38.3":{"pli":"ime dhammā akusalā …pe…. ","html":"{}</p>"},"ds2.1.6:39.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:39.2":{"pli":"Phasso cetanā vitakko vicāro pīti cittassekaggatā vīriyindriyaṃ samādhindriyaṃ jīvitindriyaṃ micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ lobho moho abhijjhā ahirikaṃ anottappaṃ samatho paggāho avikkhepo; ","html":"{}"},"ds2.1.6:39.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:39.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:39.5":{"pli":"ime dhammā akusalā. ","html":"{}</p>"},"ds2.1.6:40.1":{"pli":"Katame dhammā akusalā? ","html":"<p>{}"},"ds2.1.6:40.2":{"pli":"Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatavippayuttaṃ sasaṅkhārena rūpārammaṇaṃ vā …pe… ","html":"{}"},"ds2.1.6:40.3":{"pli":"dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe… ","html":"{}"},"ds2.1.6:40.4":{"pli":"ime dhammā akusalā. ","html":"{}</p>"},"ds2.1.6:41.1":{"pli":"Katame dhammā akusalā? ","html":"<p>{}"},"ds2.1.6:41.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, micchādiṭṭhi hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, lobho hoti, moho hoti, abhijjhā hoti, micchādiṭṭhi hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:41.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:41.4":{"pli":"ime dhammā akusalā. ","html":"{}</p>"},"ds2.1.6:42.1":{"pli":"Katamo tasmiṃ samaye phasso hoti? ","html":"<p>{}"},"ds2.1.6:42.2":{"pli":"Yo tasmiṃ samaye phasso phusanā samphusanā samphusitattaṃ—","html":"{}"},"ds2.1.6:42.3":{"pli":"ayaṃ tasmiṃ samaye phasso hoti. ","html":"{}</p>"},"ds2.1.6:43.1":{"pli":"Katamā tasmiṃ samaye vedanā hoti? ","html":"<p>{}"},"ds2.1.6:43.2":{"pli":"Yaṃ tasmiṃ samaye tajjāmanoviññāṇadhātusamphassajaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—","html":"{}"},"ds2.1.6:43.3":{"pli":"ayaṃ tasmiṃ samaye vedanā hoti …pe…. ","html":"{}</p>"},"ds2.1.6:44.1":{"pli":"Katamā tasmiṃ samaye upekkhā hoti? ","html":"<p>{}"},"ds2.1.6:44.2":{"pli":"Yaṃ tasmiṃ samaye cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—","html":"{}"},"ds2.1.6:44.3":{"pli":"ayaṃ tasmiṃ samaye upekkhā hoti …pe…. ","html":"{}</p>"},"ds2.1.6:45.1":{"pli":"Katamaṃ tasmiṃ samaye upekkhindriyaṃ hoti? ","html":"<p>{}"},"ds2.1.6:45.2":{"pli":"Yaṃ tasmiṃ samaye cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—","html":"{}"},"ds2.1.6:45.3":{"pli":"idaṃ tasmiṃ samaye upekkhindriyaṃ hoti …pe… ","html":"{}"},"ds2.1.6:45.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:45.5":{"pli":"ime dhammā akusalā. ","html":"{}</p>"},"ds2.1.6:46.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṃ jhānaṃ hoti, caturaṅgiko maggo hoti, cattāri balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:46.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:46.3":{"pli":"ime dhammā akusalā …pe…. ","html":"{}</p>"},"ds2.1.6:47.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:47.2":{"pli":"Phasso cetanā vitakko vicāro cittassekaggatā vīriyindriyaṃ samādhindriyaṃ jīvitindriyaṃ micchādiṭṭhi micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ lobho moho abhijjhā micchādiṭṭhi ahirikaṃ anottappaṃ samatho paggāho avikkhepo; ","html":"{}"},"ds2.1.6:47.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:47.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:47.5":{"pli":"ime dhammā akusalā. ","html":"{}</p>"},"ds2.1.6:48.1":{"pli":"Katame dhammā akusalā? ","html":"<p>{}"},"ds2.1.6:48.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatasampayuttaṃ sasaṅkhārena rūpārammaṇaṃ vā …pe… ","html":"{}"},"ds2.1.6:48.3":{"pli":"dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe… ","html":"{}"},"ds2.1.6:48.4":{"pli":"ime dhammā akusalā. ","html":"{}</p>"},"ds2.1.6:49.1":{"pli":"Katame dhammā akusalā? ","html":"<p>{}"},"ds2.1.6:49.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatavippayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, lobho hoti, moho hoti, abhijjhā hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:49.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:49.4":{"pli":"ime dhammā akusalā …pe…. ","html":"{}</p>"},"ds2.1.6:50.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṃ jhānaṃ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:50.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:50.3":{"pli":"ime dhammā akusalā …pe…. ","html":"{}</p>"},"ds2.1.6:51.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:51.2":{"pli":"Phasso cetanā vitakko vicāro cittassekaggatā vīriyindriyaṃ samādhindriyaṃ jīvitindriyaṃ micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ lobho moho abhijjhā ahirikaṃ anottappaṃ samatho paggāho avikkhepo; ","html":"{}"},"ds2.1.6:51.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:51.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:51.5":{"pli":"ime dhammā akusalā. ","html":"{}</p>"},"ds2.1.6:52.1":{"pli":"Katame dhammā akusalā? ","html":"<p>{}"},"ds2.1.6:52.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatavippayuttaṃ sasaṅkhārena rūpārammaṇaṃ vā …pe… ","html":"{}"},"ds2.1.6:52.3":{"pli":"dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe… ","html":"{}"},"ds2.1.6:52.4":{"pli":"ime dhammā akusalā. ","html":"{}</p>"},"ds2.1.6:53.1":{"pli":"Katame dhammā akusalā? ","html":"<p>{}"},"ds2.1.6:53.2":{"pli":"Yasmiṃ samaye akusalaṃ cittaṃ uppannaṃ hoti domanassasahagataṃ paṭighasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, dukkhaṃ hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, domanassindriyaṃ hoti, jīvitindriyaṃ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, doso hoti, moho hoti, byāpādo hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:53.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:53.4":{"pli":"ime dhammā akusalā. ","html":"{}</p>"},"ds2.1.6:54.1":{"pli":"Katamo tasmiṃ samaye phasso hoti? ","html":"<p>{}"},"ds2.1.6:54.2":{"pli":"Yo tasmiṃ samaye phasso phusanā samphusanā samphusitattaṃ—","html":"{}"},"ds2.1.6:54.3":{"pli":"ayaṃ tasmiṃ samaye phasso hoti. ","html":"{}</p>"},"ds2.1.6:55.1":{"pli":"Katamā tasmiṃ samaye vedanā hoti? ","html":"<p>{}"},"ds2.1.6:55.2":{"pli":"Yaṃ tasmiṃ samaye tajjāmanoviññāṇadhātusamphassajaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—","html":"{}"},"ds2.1.6:55.3":{"pli":"ayaṃ tasmiṃ samaye vedanā hoti …pe…. ","html":"{}</p>"},"ds2.1.6:56.1":{"pli":"Katamaṃ tasmiṃ samaye dukkhaṃ hoti? ","html":"<p>{}"},"ds2.1.6:56.2":{"pli":"Yaṃ tasmiṃ samaye cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—","html":"{}"},"ds2.1.6:56.3":{"pli":"idaṃ tasmiṃ samaye dukkhaṃ hoti …pe…. ","html":"{}</p>"},"ds2.1.6:57.1":{"pli":"Katamaṃ tasmiṃ samaye domanassindriyaṃ hoti? ","html":"<p>{}"},"ds2.1.6:57.2":{"pli":"Yaṃ tasmiṃ samaye cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—","html":"{}"},"ds2.1.6:57.3":{"pli":"idaṃ tasmiṃ samaye domanassindriyaṃ hoti …pe…. ","html":"{}</p>"},"ds2.1.6:58.1":{"pli":"Katamo tasmiṃ samaye doso hoti? ","html":"<p>{}"},"ds2.1.6:58.2":{"pli":"Yo tasmiṃ samaye doso dussanā dussitattaṃ byāpatti byāpajjanā byāpajjitattaṃ virodho paṭivirodho caṇḍikkaṃ asuropo anattamanatā cittassa—","html":"{}"},"ds2.1.6:58.3":{"pli":"ayaṃ tasmiṃ samaye doso hoti …pe…. ","html":"{}</p>"},"ds2.1.6:59.1":{"pli":"Katamo tasmiṃ samaye byāpādo hoti? ","html":"<p>{}"},"ds2.1.6:59.2":{"pli":"Yo tasmiṃ samaye doso dussanā dussitattaṃ byāpatti byāpajjanā byāpajjitattaṃ virodho paṭivirodho caṇḍikkaṃ asuropo anattamanatā cittassa—","html":"{}"},"ds2.1.6:59.3":{"pli":"ayaṃ tasmiṃ samaye byāpādo hoti …pe… ","html":"{}"},"ds2.1.6:59.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:59.5":{"pli":"ime dhammā akusalā. ","html":"{}</p>"},"ds2.1.6:60.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṃ jhānaṃ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:60.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:60.3":{"pli":"ime dhammā akusalā …pe…. ","html":"{}</p>"},"ds2.1.6:61.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:61.2":{"pli":"Phasso cetanā vitakko vicāro cittassekaggatā vīriyindriyaṃ samādhindriyaṃ jīvitindriyaṃ micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ doso moho byāpādo ahirikaṃ anottappaṃ samatho paggāho avikkhepo; ","html":"{}"},"ds2.1.6:61.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:61.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:61.5":{"pli":"ime dhammā akusalā. ","html":"{}</p>"},"ds2.1.6:62.1":{"pli":"Katame dhammā akusalā? ","html":"<p>{}"},"ds2.1.6:62.2":{"pli":"Yasmiṃ samaye akusalaṃ cittaṃ uppannaṃ hoti domanassasahagataṃ paṭighasampayuttaṃ sasaṅkhārena rūpārammaṇaṃ vā …pe… ","html":"{}"},"ds2.1.6:62.3":{"pli":"dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe… ","html":"{}"},"ds2.1.6:62.4":{"pli":"ime dhammā akusalā. ","html":"{}</p>"},"ds2.1.6:63.1":{"pli":"Katame dhammā akusalā? ","html":"<p>{}"},"ds2.1.6:63.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ vicikicchāsampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, micchāsaṅkappo hoti, micchāvāyāmo hoti, vīriyabalaṃ hoti, ahirikabalaṃ hoti, anottappabalaṃ hoti, vicikicchā hoti, moho hoti, ahirikaṃ hoti, anottappaṃ hoti, paggāho hoti; ","html":"{}"},"ds2.1.6:63.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:63.4":{"pli":"ime dhammā akusalā. ","html":"{}</p>"},"ds2.1.6:64.1":{"pli":"Katamo tasmiṃ samaye phasso hoti? ","html":"<p>{}"},"ds2.1.6:64.2":{"pli":"Yo tasmiṃ samaye phasso phusanā samphusanā samphusitattaṃ—","html":"{}"},"ds2.1.6:64.3":{"pli":"ayaṃ tasmiṃ samaye phasso hoti …pe…. ","html":"{}</p>"},"ds2.1.6:65.1":{"pli":"Katamā tasmiṃ samaye cittassekaggatā hoti? ","html":"<p>{}"},"ds2.1.6:65.2":{"pli":"Yā tasmiṃ samaye cittassa ṭhiti—","html":"{}"},"ds2.1.6:65.3":{"pli":"ayaṃ tasmiṃ samaye cittassekaggatā hoti …pe…. ","html":"{}</p>"},"ds2.1.6:66.1":{"pli":"Katamā tasmiṃ samaye vicikicchā hoti? ","html":"<p>{}"},"ds2.1.6:66.2":{"pli":"Yā tasmiṃ samaye kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho saṃsayo anekaṃsaggāho āsappanā parisappanā apariyogāhanā thambhitattaṃ cittassa manovilekho—","html":"{}"},"ds2.1.6:66.3":{"pli":"ayaṃ tasmiṃ samaye vicikicchā hoti …pe… ","html":"{}"},"ds2.1.6:66.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:66.5":{"pli":"ime dhammā akusalā. ","html":"{}</p>"},"ds2.1.6:67.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, cattāri indriyāni honti, caturaṅgikaṃ jhānaṃ hoti, duvaṅgiko maggo hoti, tīṇi balāni honti, eko hetu hoti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:67.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:67.3":{"pli":"ime dhammā akusalā …pe…. ","html":"{}</p>"},"ds2.1.6:68.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:68.2":{"pli":"Phasso cetanā vitakko vicāro cittassekaggatā vīriyindriyaṃ jīvitindriyaṃ micchāsaṅkappo micchāvāyāmo vīriyabalaṃ ahirikabalaṃ anottappabalaṃ vicikicchā moho ahirikaṃ anottappaṃ paggāho; ","html":"{}"},"ds2.1.6:68.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:68.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:68.5":{"pli":"ime dhammā akusalā. ","html":"{}</p>"},"ds2.1.6:69.1":{"pli":"Katame dhammā akusalā? ","html":"<p>{}"},"ds2.1.6:69.2":{"pli":"Yasmiṃ samaye akusalaṃ cittaṃ uppannaṃ hoti upekkhāsahagataṃ uddhaccasampayuttaṃ rūpārammaṇaṃ vā …pe… ","html":"{}"},"ds2.1.6:69.3":{"pli":"yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṃ hoti, samādhindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṃ hoti, samādhibalaṃ hoti, ahirikabalaṃ hoti, anottappabalaṃ hoti, uddhaccaṃ hoti, moho hoti, ahirikaṃ hoti, anottappaṃ hoti, samatho hoti, paggāho hoti, avikkhepo hoti; ","html":"{}"},"ds2.1.6:69.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:69.5":{"pli":"ime dhammā akusalā. ","html":"{}</p>"},"ds2.1.6:70.1":{"pli":"Katamo tasmiṃ samaye phasso hoti? ","html":"<p>{}"},"ds2.1.6:70.2":{"pli":"Yo tasmiṃ samaye phasso phusanā samphusanā samphusitattaṃ—","html":"{}"},"ds2.1.6:70.3":{"pli":"ayaṃ tasmiṃ samaye phasso hoti …pe…. ","html":"{}</p>"},"ds2.1.6:71.1":{"pli":"Katamaṃ tasmiṃ samaye uddhaccaṃ hoti? ","html":"<p>{}"},"ds2.1.6:71.2":{"pli":"Yaṃ tasmiṃ samaye cittassa uddhaccaṃ avūpasamo cetaso vikkhepo bhantattaṃ cittassa—","html":"{}"},"ds2.1.6:71.3":{"pli":"idaṃ tasmiṃ samaye uddhaccaṃ hoti …pe… ","html":"{}"},"ds2.1.6:71.4":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:71.5":{"pli":"ime dhammā akusalā. ","html":"{}</p>"},"ds2.1.6:72.1":{"pli":"Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṃ jhānaṃ hoti, tivaṅgiko maggo hoti, cattāri balāni honti, eko hetu hoti, eko phasso hoti …pe… ekaṃ dhammāyatanaṃ hoti, ekā dhammadhātu hoti; ","html":"<p>{}"},"ds2.1.6:72.2":{"pli":"ye vā pana tasmiṃ samaye aññepi atthi paṭiccasamuppannā arūpino dhammā—","html":"{}"},"ds2.1.6:72.3":{"pli":"ime dhammā akusalā …pe…. ","html":"{}</p>"},"ds2.1.6:73.1":{"pli":"Katamo tasmiṃ samaye saṅkhārakkhandho hoti? ","html":"<p>{}"},"ds2.1.6:73.2":{"pli":"Phasso cetanā vitakko vicāro cittassekaggatā vīriyindriyaṃ samādhindriyaṃ jīvitindriyaṃ micchāsaṅkappo micchāvāyāmo micchāsamādhi vīriyabalaṃ samādhibalaṃ ahirikabalaṃ anottappabalaṃ uddhaccaṃ moho ahirikaṃ anottappaṃ samatho paggāho avikkhepo; ","html":"{}"},"ds2.1.6:73.3":{"pli":"ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—","html":"{}"},"ds2.1.6:73.4":{"pli":"ayaṃ tasmiṃ samaye saṅkhārakkhandho hoti …pe… ","html":"{}"},"ds2.1.6:73.5":{"pli":"ime dhammā akusalā. ","html":"{}</p>"},"ds2.1.6:73.6":{"pli":"Dvādasa akusalacittāni. ","html":"<p class='endsutta'>{}</p></article>"}}}