{"mil5.4.8":{"mil5.4.8:0.1":{"pli":"Milindapañha ","html":"<article id='mil5.4.8'><header><ul><li class='division'>{}</li>"},"mil5.4.8:0.2":{"pli":"Meṇḍakapañha ","html":"<li>{}</li>"},"mil5.4.8:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.8:0.4":{"pli":"8. Amarādevīpañha ","html":"<h1 class='sutta-title'>{}</h1></header>"},"mil5.4.8:1.1":{"pli":"“Bhante nāgasena, bhāsitampetaṃ bhagavatā—","html":"<p>{}</p>"},"mil5.4.8:2.1":{"pli":"‘Sace labhetha khaṇaṃ vā raho vā, ","html":"<blockquote class='gatha'><p><span class='verse-line'>{}</span>"},"mil5.4.8:2.2":{"pli":"Nimantakaṃ vāpi labhetha tādisaṃ; ","html":"<span class='verse-line'>{}</span>"},"mil5.4.8:2.3":{"pli":"Sabbāva itthī kayiruṃ nu pāpaṃ, ","html":"<span class='verse-line'>{}</span>"},"mil5.4.8:2.4":{"pli":"Aññaṃ aladdhā pīṭhasappinā saddhin’ti. ","html":"<span class='verse-line'>{}</span></p></blockquote>"},"mil5.4.8:3.1":{"pli":"Puna ca kathīyati ‘mahosadhassa bhariyā amarā nāma itthī gāmake ṭhapitā pavutthapatikā raho nisinnā vivittā rājappaṭisamaṃ sāmikaṃ karitvā sahassena nimantīyamānā pāpaṃ nākāsī’ti. ","html":"<p>{}"},"mil5.4.8:3.2":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.4.8:3.3":{"pli":"‘sace …pe… ","html":"{}"},"mil5.4.8:3.4":{"pli":"saddhin’ti tena hi ‘mahosadhassa bhariyā …pe… ","html":"{}"},"mil5.4.8:3.5":{"pli":"nākāsī’ti yaṃ vacanaṃ, taṃ micchā. ","html":"{}"},"mil5.4.8:3.6":{"pli":"Yadi mahosadhassa bhariyā …pe… ","html":"{}"},"mil5.4.8:3.7":{"pli":"nākāsi, tena hi ‘sace …pe… ","html":"{}"},"mil5.4.8:3.8":{"pli":"saddhin’ti tampi vacanaṃ micchā. ","html":"{}"},"mil5.4.8:3.9":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.8:4.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.8:4.2":{"pli":"‘sace …pe… ","html":"{}"},"mil5.4.8:4.3":{"pli":"saddhin’ti. ","html":"{}"},"mil5.4.8:4.4":{"pli":"Kathīyati ca ‘mahosadhassa bhariyā …pe… ","html":"{}"},"mil5.4.8:4.5":{"pli":"nākāsī’ti. ","html":"{}"},"mil5.4.8:4.6":{"pli":"Kareyya sā, mahārāja, itthī sahassaṃ labhamānā tādisena purisena saddhiṃ pāpakammaṃ, na sā kareyya sace khaṇaṃ vā raho vā nimantakaṃ vāpi tādisaṃ labheyya, vicinantī sā, mahārāja, amarā itthī na addasa khaṇaṃ vā raho vā nimantakaṃ vāpi tādisaṃ. ","html":"{}</p>"},"mil5.4.8:5.1":{"pli":"Idha loke garahabhayā khaṇaṃ na passi, paraloke nirayabhayā khaṇaṃ na passi, kaṭukavipākaṃ pāpanti khaṇaṃ na passi, piyaṃ amuñcitukāmā khaṇaṃ na passi, sāmikassa garukatāya khaṇaṃ na passi, dhammaṃ apacāyantī khaṇaṃ na passi, anariyaṃ garahantī khaṇaṃ na passi, kiriyaṃ abhinditukāmā khaṇaṃ na passi. ","html":"<p>{}"},"mil5.4.8:5.2":{"pli":"Evarūpehi bahūhi kāraṇehi khaṇaṃ na passi. ","html":"{}</p>"},"mil5.4.8:6.1":{"pli":"Rahopi sā loke vicinitvā apassantī pāpaṃ nākāsi. ","html":"<p>{}"},"mil5.4.8:6.2":{"pli":"Sace sā manussehi raho labheyya, atha amanussehi raho na labheyya. ","html":"{}"},"mil5.4.8:6.3":{"pli":"Sace amanussehi raho labheyya, atha paracittavidūhi pabbajitehi raho na labheyya. ","html":"{}"},"mil5.4.8:6.4":{"pli":"Sace paracittavidūhi pabbajitehi raho labheyya, atha paracittavidūnīhi devatāhi raho na labheyya. ","html":"{}"},"mil5.4.8:6.5":{"pli":"Sace paracittavidūnīhi devatāhi raho labheyya, attanāva pāpehi raho na labheyya. ","html":"{}"},"mil5.4.8:6.6":{"pli":"Sace attanāva pāpehi raho labheyya, atha adhammena raho na labheyya. ","html":"{}"},"mil5.4.8:6.7":{"pli":"Evarūpehi bahuvidhehi kāraṇehi raho alabhitvā pāpaṃ nākāsi. ","html":"{}</p>"},"mil5.4.8:7.1":{"pli":"Nimantakampi sā loke vicinitvā tādisaṃ alabhantī pāpaṃ nākāsi. ","html":"<p>{}"},"mil5.4.8:7.2":{"pli":"Mahosadho, mahārāja, paṇḍito aṭṭhavīsatiyā aṅgehi samannāgato. ","html":"{}"},"mil5.4.8:7.3":{"pli":"Katamehi aṭṭhavīsatiyā aṅgehi samannāgato? ","html":"{}"},"mil5.4.8:7.4":{"pli":"Mahosadho, mahārāja, sūro hirimā ottappī sapakkho mittasampanno khamo sīlavā saccavādī soceyyasampanno akkodhano anatimānī anusūyako vīriyavā āyūhako saṅgāhako saṃvibhāgī sakhilo nivātavutti saṇho asaṭho amāyāvī atibuddhisampanno kittimā vijjāsampanno hitesī upanissitānaṃ patthito sabbajanassa dhanavā yasavā. ","html":"{}"},"mil5.4.8:7.5":{"pli":"Mahosadho, mahārāja, paṇḍito imehi aṭṭhavīsatiyā aṅgehi samannāgato. ","html":"{}"},"mil5.4.8:7.6":{"pli":"Sā aññaṃ tādisaṃ nimantakaṃ alabhitvā pāpaṃ nākāsī”ti. ","html":"{}"},"mil5.4.8:7.7":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.8:8.1":{"pli":"Amarādevīpañho aṭṭhamo. ","html":"<p class='endsutta'>{}</p></article>"}},"mil5.4.9":{"mil5.4.9:0.1":{"pli":"Milindapañha ","html":"<article id='mil5.4.9'><header><ul><li class='division'>{}</li>"},"mil5.4.9:0.2":{"pli":"Meṇḍakapañha ","html":"<li>{}</li>"},"mil5.4.9:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.9:0.4":{"pli":"9. Arahantaabhāyanapañha ","html":"<h1 class='sutta-title'>{}</h1></header>"},"mil5.4.9:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.9:1.2":{"pli":"‘vigatabhayasantāsā arahanto’ti. ","html":"{}"},"mil5.4.9:1.3":{"pli":"Puna ca nagare rājagahe dhanapālakaṃ hatthiṃ bhagavati opatantaṃ disvā pañca khīṇāsavasatāni pariccajitvā jinavaraṃ pakkantāni disāvidisaṃ ekaṃ ṭhapetvā theraṃ ānandaṃ. ","html":"{}"},"mil5.4.9:1.4":{"pli":"Kiṃ nu kho, bhante nāgasena, te arahanto bhayā pakkantā, paññāyissati sakena kammenāti dasabalaṃ pātetukāmā pakkantā, udāhu tathāgatassa atulaṃ vipulamasamaṃ pāṭihāriyaṃ daṭṭhukāmā pakkantā? ","html":"{}"},"mil5.4.9:1.5":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.4.9:1.6":{"pli":"‘vigatabhayasantāsā arahanto’ti, tena hi ‘nagare …pe… ","html":"{}"},"mil5.4.9:1.7":{"pli":"ānandan’ti yaṃ vacanaṃ taṃ micchā. ","html":"{}"},"mil5.4.9:1.8":{"pli":"Yadi nagare rājagahe dhanapālakaṃ hatthiṃ bhagavati opatantaṃ disvā pañca khīṇāsavasatāni pariccajitvā jinavaraṃ pakkantāni disāvidisaṃ ekaṃ ṭhapetvā theraṃ ānandaṃ, tena hi ‘vigatabhayasantāsā arahanto’ti tampi vacanaṃ micchā. ","html":"{}"},"mil5.4.9:1.9":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.9:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.9:2.2":{"pli":"‘vigatabhayasantāsā arahanto’ti, nagare rājagahe dhanapālakaṃ hatthiṃ bhagavati opatantaṃ disvā pañca khīṇāsavasatāni pariccajitvā jinavaraṃ pakkantāni disāvidisaṃ ekaṃ ṭhapetvā theraṃ ānandaṃ, tañca pana na bhayā, nāpi bhagavantaṃ pātetukāmatāya. ","html":"{}</p>"},"mil5.4.9:3.1":{"pli":"Yena pana, mahārāja, hetunā arahanto bhāyeyyuṃ vā tāseyyuṃ vā, so hetu arahantānaṃ samucchinno, tasmā vigatabhayasantāsā arahanto, bhāyati nu, mahārāja, mahāpathavī khaṇantepi bhindantepi dhārentepi samuddapabbatagirisikhare”ti? ","html":"<p>{}"},"mil5.4.9:3.2":{"pli":"“Na hi, bhante”ti. ","html":"{}"},"mil5.4.9:3.3":{"pli":"“Kena kāraṇena, mahārājā”ti? ","html":"{}"},"mil5.4.9:3.4":{"pli":"“Natthi, bhante, mahāpathaviyā so hetu, yena hetunā mahāpathavī bhāyeyya vā tāseyya vā”ti. ","html":"{}"},"mil5.4.9:3.5":{"pli":"“Evameva kho, mahārāja, natthi arahantānaṃ so hetu, yena hetunā arahanto bhāyeyyuṃ vā tāseyyuṃ vā. ","html":"{}</p>"},"mil5.4.9:4.1":{"pli":"Bhāyati nu, mahārāja, girisikharaṃ chindante vā bhindante vā patante vā agginā dahante vā”ti? ","html":"<p>{}"},"mil5.4.9:4.2":{"pli":"“Na hi, bhante”ti. ","html":"{}"},"mil5.4.9:4.3":{"pli":"“Kena kāraṇena, mahārājā”ti? ","html":"{}"},"mil5.4.9:4.4":{"pli":"“Natthi, bhante, girisikharassa so hetu, yena hetunā girisikharaṃ bhāyeyya vā tāseyya vā”ti. ","html":"{}"},"mil5.4.9:4.5":{"pli":"“Evameva kho, mahārāja, natthi arahantānaṃ so hetu, yena hetunā arahanto bhāyeyyuṃ vā tāseyyuṃ vā. ","html":"{}</p>"},"mil5.4.9:5.1":{"pli":"Yadipi, mahārāja, lokadhātusatasahassesu ye keci sattanikāyapariyāpannā sabbepi te sattihatthā ekaṃ arahantaṃ upadhāvitvā tāseyyuṃ, na bhaveyya arahato cittassa kiñci aññathattaṃ. ","html":"<p>{}"},"mil5.4.9:5.2":{"pli":"Kiṅkāraṇaṃ? ","html":"{}"},"mil5.4.9:5.3":{"pli":"Aṭṭhānamanavakāsatāya. ","html":"{}</p>"},"mil5.4.9:6.1":{"pli":"Api ca, mahārāja, tesaṃ khīṇāsavānaṃ evaṃ cetoparivitakko ahosi ‘ajja naravarapavare jinavaravasabhe nagaravaramanuppaviṭṭhe vīthiyā dhanapālako hatthī āpatissati, asaṃsayamatidevadevaṃ upaṭṭhāko na pariccajissati, yadi mayaṃ sabbepi bhagavantaṃ na pariccajissāma, ānandassa guṇo pākaṭo na bhavissati, na heva ca tathāgataṃ samupagamissati hatthināgo, handa mayaṃ apagacchāma, evamidaṃ mahato janakāyassa kilesabandhanamokkho bhavissati, ānandassa ca guṇo pākaṭo bhavissatī’ti. ","html":"<p>{}"},"mil5.4.9:6.2":{"pli":"Evaṃ te arahanto ānisaṃsaṃ disvā disāvidisaṃ pakkantā”ti. ","html":"{}"},"mil5.4.9:6.3":{"pli":"“Suvibhatto, bhante nāgasena, pañho, evametaṃ natthi arahantānaṃ bhayaṃ vā santāso vā, ānisaṃsaṃ disvā arahanto pakkantā disāvidisan”ti. ","html":"{}</p>"},"mil5.4.9:7.1":{"pli":"Arahantaabhāyanapañho navamo. ","html":"<p class='endsutta'>{}</p></article>"}},"mil5.5.1":{"mil5.5.1:0.1":{"pli":"Milindapañha ","html":"<article id='mil5.5.1'><header><ul><li class='division'>{}</li>"},"mil5.5.1:0.2":{"pli":"Meṇḍakapañha ","html":"<li>{}</li>"},"mil5.5.1:0.3":{"pli":"Santhavavagga ","html":"<li>{}</li></ul>"},"mil5.5.1:0.4":{"pli":"1. Santhavapañha ","html":"<h1 class='sutta-title'>{}</h1></header>"},"mil5.5.1:1.1":{"pli":"“Bhante nāgasena, bhāsitampetaṃ bhagavatā—","html":"<p>{}</p>"},"mil5.5.1:2.1":{"pli":"‘Santhavato bhayaṃ jātaṃ, ","html":"<blockquote class='gatha'><p><span class='verse-line'>{}</span>"},"mil5.5.1:2.2":{"pli":"niketā jāyate rajo; ","html":"<span class='verse-line'>{}</span>"},"mil5.5.1:2.3":{"pli":"Aniketamasanthavaṃ, ","html":"<span class='verse-line'>{}</span>"},"mil5.5.1:2.4":{"pli":"etaṃ ve munidassanan’ti. ","html":"<span class='verse-line'>{}</span></p></blockquote>"},"mil5.5.1:3.1":{"pli":"Puna ca bhagavatā bhaṇitaṃ—","html":"<p>{}"},"mil5.5.1:3.2":{"pli":"‘vihāre kāraye ramme, vāsayettha bahussute’ti. ","html":"{}"},"mil5.5.1:3.3":{"pli":"Yadi, bhante nāgasena, tathāgatena bhaṇitaṃ—","html":"{}"},"mil5.5.1:3.4":{"pli":"‘santhavato bhayaṃ jātaṃ, niketā jāyate rajo. ","html":"{}"},"mil5.5.1:3.5":{"pli":"Aniketamasanthavaṃ, etaṃ ve munidassanan’ti, tena hi ‘vihāre kāraye ramme, vāsayettha bahussute’ti yaṃ vacanaṃ, taṃ micchā. ","html":"{}"},"mil5.5.1:3.6":{"pli":"Yadi tathāgatena bhaṇitaṃ—","html":"{}"},"mil5.5.1:3.7":{"pli":"‘vihāre kāraye ramme, vāsayettha bahussute’ti, tena hi ‘santhavato bhayaṃ jātaṃ, niketā jāyate rajo. ","html":"{}"},"mil5.5.1:3.8":{"pli":"Aniketamasanthavaṃ, etaṃ ve munidassanan’ti tampi vacanaṃ micchā. ","html":"{}"},"mil5.5.1:3.9":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.1:4.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.5.1:4.2":{"pli":"‘santhavato bhayaṃ jātaṃ, niketā jāyate rajo. ","html":"{}"},"mil5.5.1:4.3":{"pli":"Aniketamasanthavaṃ, etaṃ ve munidassanan’ti. ","html":"{}"},"mil5.5.1:4.4":{"pli":"Bhaṇitañca—","html":"{}"},"mil5.5.1:4.5":{"pli":"‘vihāre kāraye ramme, vāsayettha bahussute’ti. ","html":"{}"},"mil5.5.1:4.6":{"pli":"Yaṃ, mahārāja, bhagavatā bhaṇitaṃ—","html":"{}"},"mil5.5.1:4.7":{"pli":"‘santhavato bhayaṃ jātaṃ, niketā jāyate rajo. ","html":"{}"},"mil5.5.1:4.8":{"pli":"Aniketamasanthavaṃ, etaṃ ve munidassanan’ti, taṃ sabhāvavacanaṃ asesavacanaṃ nissesavacanaṃ nippariyāyavacanaṃ samaṇānucchavaṃ samaṇasāruppaṃ samaṇappatirūpaṃ samaṇārahaṃ samaṇagocaraṃ samaṇappaṭipadā samaṇappaṭipatti. ","html":"{}"},"mil5.5.1:4.9":{"pli":"Yathā, mahārāja, āraññako migo araññe pavane caramāno nirālayo aniketo yathicchakaṃ sayati; ","html":"{}"},"mil5.5.1:4.10":{"pli":"evameva kho, mahārāja, bhikkhunā ‘santhavato bhayaṃ jātaṃ, niketā jāyate rajo. ","html":"{}"},"mil5.5.1:4.11":{"pli":"Aniketamasanthavaṃ, etaṃ ve munidassanan’ti cintetabbaṃ. ","html":"{}</p>"},"mil5.5.1:5.1":{"pli":"Yaṃ pana, mahārāja, bhagavatā bhaṇitaṃ—","html":"<p>{}"},"mil5.5.1:5.2":{"pli":"‘vihāre kāraye ramme, vāsayettha bahussute’ti, taṃ dve atthavase sampassamānena bhagavatā bhaṇitaṃ. ","html":"{}"},"mil5.5.1:5.3":{"pli":"Katame dve? ","html":"{}"},"mil5.5.1:5.4":{"pli":"Vihāradānaṃ nāma sabbabuddhehi vaṇṇitaṃ anumataṃ thomitaṃ pasatthaṃ, taṃ te vihāradānaṃ datvā jātijarāmaraṇā parimuccissantīti. ","html":"{}"},"mil5.5.1:5.5":{"pli":"Ayaṃ tāva paṭhamo ānisaṃso vihāradāne. ","html":"{}</p>"},"mil5.5.1:6.1":{"pli":"Puna caparaṃ vihāre vijjamāne bhikkhuniyo byattasaṅketā bhavissanti, sulabhaṃ dassanaṃ dassanakāmānaṃ, anikete duddassanā bhavissantīti. ","html":"<p>{}"},"mil5.5.1:6.2":{"pli":"Ayaṃ dutiyo ānisaṃso vihāradāne. ","html":"{}"},"mil5.5.1:6.3":{"pli":"Ime dve atthavase sampassamānena bhagavatā bhaṇitaṃ—","html":"{}"},"mil5.5.1:6.4":{"pli":"‘vihāre kāraye ramme, vāsayettha bahussute’ti, na tattha buddhaputtena ālayo karaṇīyo nikete”ti. ","html":"{}"},"mil5.5.1:6.5":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.5.1:7.1":{"pli":"Santhavapañho paṭhamo. ","html":"<p class='endsutta'>{}</p></article>"}},"mil5.5.10":{"mil5.5.10:0.1":{"pli":"Milindapañha ","html":"<article id='mil5.5.10'><header><ul><li class='division'>{}</li>"},"mil5.5.10:0.2":{"pli":"Meṇḍakapañha ","html":"<li>{}</li>"},"mil5.5.10:0.3":{"pli":"Santhavavagga ","html":"<li>{}</li></ul>"},"mil5.5.10:0.4":{"pli":"10. Dhammadesanāyaappossukkapañha ","html":"<h1 class='sutta-title'>{}</h1></header>"},"mil5.5.10:1.1":{"pli":"“Bhante nāgasena, tumhe bhaṇatha—","html":"<p>{}"},"mil5.5.10:1.2":{"pli":"‘tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ paripācitaṃ mahato janakāyassa samuddharaṇāyā’ti. ","html":"{}"},"mil5.5.10:1.3":{"pli":"Puna ca ‘sabbaññutaṃ pattassa appossukkatāya cittaṃ nami, no dhammadesanāyā’ti. ","html":"{}</p>"},"mil5.5.10:2.1":{"pli":"Yathā nāma, bhante nāgasena, issāso vā issāsantevāsī vā bahuke divase saṅgāmatthāya upāsanaṃ sikkhitvā sampatte mahāyuddhe osakkeyya; ","html":"<p>{}"},"mil5.5.10:2.2":{"pli":"evameva kho, bhante nāgasena, tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ paripācetvā mahato janakāyassa samuddharaṇāya sabbaññutaṃ pattena dhammadesanāya osakkitaṃ. ","html":"{}</p>"},"mil5.5.10:3.1":{"pli":"Yathā vā pana, bhante nāgasena, mallo vā mallantevāsī vā bahuke divase nibbuddhaṃ sikkhitvā sampatte mallayuddhe osakkeyya; ","html":"<p>{}"},"mil5.5.10:3.2":{"pli":"evameva kho, bhante nāgasena, tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ paripācetvā mahato janakāyassa samuddharaṇāya sabbaññutaṃ pattena dhammadesanāya osakkitaṃ. ","html":"{}</p>"},"mil5.5.10:4.1":{"pli":"Kiṃ nu kho, bhante nāgasena, tathāgatena bhayā osakkitaṃ, udāhu apākaṭatāya osakkitaṃ, udāhu dubbalatāya osakkitaṃ, udāhu asabbaññutāya osakkitaṃ, kiṃ tattha kāraṇaṃ, iṅgha me tvaṃ kāraṇaṃ brūhi kaṅkhāvitaraṇāya. ","html":"<p>{}"},"mil5.5.10:4.2":{"pli":"Yadi, bhante nāgasena, tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ paripācitaṃ mahato janakāyassa samuddharaṇāya, tena hi ‘sabbaññutaṃ pattassa appossukkatāya cittaṃ nami, no dhammadesanāyā’ti yaṃ vacanaṃ, taṃ micchā. ","html":"{}"},"mil5.5.10:4.3":{"pli":"Yadi sabbaññutaṃ pattassa appossukkatāya cittaṃ nami no dhammadesanāya, tena hi ‘tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ paripācitaṃ mahato janakāyassa samuddharaṇāyā’ti tampi vacanaṃ micchā. ","html":"{}"},"mil5.5.10:4.4":{"pli":"Ayampi ubhato koṭiko pañho gambhīro dunnibbeṭho tavānuppatto, so tayā nibbāhitabbo”ti. ","html":"{}</p>"},"mil5.5.10:5.1":{"pli":"“Paripācitañca, mahārāja, tathāgatena catūhi ca asaṅkhyeyyehi kappānaṃ satasahassena ca etthantare sabbaññutañāṇaṃ mahato janakāyassa samuddharaṇāya, pattasabbaññutassa ca appossukkatāya cittaṃ nami, no dhammadesanāya. ","html":"<p>{}"},"mil5.5.10:5.2":{"pli":"Tañca pana dhammassa gambhīranipuṇaduddasaduranubodhasukhumaduppaṭivedhataṃ sattānañca ālayārāmataṃ sakkāyadiṭṭhiyā daḷhasuggahitatañca disvā ‘kiṃ nu kho, kathaṃ nu kho’ti appossukkatāya cittaṃ nami, no dhammadesanāya, sattānaṃ paṭivedhacintanamānasaṃ yevetaṃ. ","html":"{}</p>"},"mil5.5.10:6.1":{"pli":"Yathā, mahārāja, bhisakko sallakatto anekabyādhiparipīḷitaṃ naraṃ upasaṅkamitvā evaṃ cintayati ‘kena nu kho upakkamena katamena vā bhesajjena imassa byādhi vūpasameyyā’ti; ","html":"<p>{}"},"mil5.5.10:6.2":{"pli":"evameva kho, mahārāja, tathāgatassa sabbakilesabyādhiparipīḷitaṃ janaṃ dhammassa ca gambhīranipuṇaduddasaduranubodhasukhumaduppaṭivedhataṃ disvā ‘kiṃ nu kho, kathaṃ nu kho’ti appossukkatāya cittaṃ nami, no dhammadesanāya, sattānaṃ paṭivedhacintanamānasaṃ yevetaṃ. ","html":"{}</p>"},"mil5.5.10:7.1":{"pli":"Yathā, mahārāja, rañño khattiyassa muddhāvasittassa dovārikaanīkaṭṭhapārisajjanegamabhaṭabalaamaccarājaññarājūpajīvine jane disvā evaṃ cittamuppajjeyya ‘kiṃ nu kho, kathaṃ nu kho ime saṅgaṇhissāmī’ti; ","html":"<p>{}"},"mil5.5.10:7.2":{"pli":"evameva kho, mahārāja, tathāgatassa dhammassa gambhīranipuṇaduddasaduranubodhasukhumaduppaṭivedhataṃ sattānañca ālayārāmataṃ sakkāyadiṭṭhiyā daḷhasuggahitatañca disvā ‘kiṃ nu kho, kathaṃ nu kho’ti appossukkatāya cittaṃ nami, no dhammadesanāya, sattānaṃ paṭivedhacintanamānasaṃ yevetaṃ. ","html":"{}</p>"},"mil5.5.10:8.1":{"pli":"Api ca, mahārāja, sabbesaṃ tathāgatānaṃ dhammatā esā, yaṃ brahmunā āyācitā dhammaṃ desenti. ","html":"<p>{}"},"mil5.5.10:8.2":{"pli":"Tattha pana kiṅkāraṇaṃ? ","html":"{}"},"mil5.5.10:8.3":{"pli":"Ye tena samayena manussā tāpasaparibbājakā samaṇabrāhmaṇā, sabbete brahmadevatā honti brahmagarukā brahmaparāyaṇā, tasmā tassa balavato yasavato ñātassa paññātassa uttarassa accuggatassa onamanena sadevako loko onamissati okappessati adhimuccissatīti iminā ca, mahārāja, kāraṇena tathāgatā brahmunā āyācitā dhammaṃ desenti. ","html":"{}</p>"},"mil5.5.10:9.1":{"pli":"Yathā, mahārāja, koci rājā vā rājamahāmatto vā yassa onamati apacitiṃ karoti, balavatarassa tassa onamanena avasesā janatā onamati apacitiṃ karoti; ","html":"<p>{}"},"mil5.5.10:9.2":{"pli":"evameva kho, mahārāja, brahme onamite tathāgatānaṃ sadevako loko onamissati, pūjitapūjako, mahārāja, loko, tasmā so brahmā sabbesaṃ tathāgatānaṃ āyācati dhammadesanāya, tena ca kāraṇena tathāgatā brahmunā āyācitā dhammaṃ desentī”ti. ","html":"{}"},"mil5.5.10:9.3":{"pli":"“Sādhu, bhante nāgasena, sunibbeṭhito pañho, atibhadrakaṃ veyyākaraṇaṃ, evametaṃ tathā sampaṭicchāmī”ti. ","html":"{}</p>"},"mil5.5.10:10.1":{"pli":"Dhammadesanāya appossukkapañho dasamo. ","html":"<p class='endsutta'>{}</p></article>"}},"mil5.5.11":{"mil5.5.11:0.1":{"pli":"Milindapañha ","html":"<article id='mil5.5.11'><header><ul><li class='division'>{}</li>"},"mil5.5.11:0.2":{"pli":"Meṇḍakapañha ","html":"<li>{}</li>"},"mil5.5.11:0.3":{"pli":"Santhavavagga ","html":"<li>{}</li></ul>"},"mil5.5.11:0.4":{"pli":"11. Ācariyānācariyapañha ","html":"<h1 class='sutta-title'>{}</h1></header>"},"mil5.5.11:1.1":{"pli":"“Bhante nāgasena, bhāsitampetaṃ bhagavatā—","html":"<p>{}</p>"},"mil5.5.11:2.1":{"pli":"‘Na me ācariyo atthi, ","html":"<blockquote class='gatha'><p><span class='verse-line'>{}</span>"},"mil5.5.11:2.2":{"pli":"sadiso me na vijjati; ","html":"<span class='verse-line'>{}</span>"},"mil5.5.11:2.3":{"pli":"Sadevakasmiṃ lokasmiṃ, ","html":"<span class='verse-line'>{}</span>"},"mil5.5.11:2.4":{"pli":"natthi me paṭipuggalo’ti. ","html":"<span class='verse-line'>{}</span></p></blockquote>"},"mil5.5.11:3.1":{"pli":"Puna ca bhaṇitaṃ—","html":"<p>{}"},"mil5.5.11:3.2":{"pli":"‘iti kho, bhikkhave, āḷāro kālāmo ācariyo me samāno antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya pūjesī’ti. ","html":"{}"},"mil5.5.11:3.3":{"pli":"Yadi, bhante nāgasena, tathāgatena bhaṇitaṃ—","html":"{}"},"mil5.5.11:3.4":{"pli":"‘na me ācariyo atthi, sadiso me na vijjati. ","html":"{}"},"mil5.5.11:3.5":{"pli":"Sadevakasmiṃ lokasmiṃ, natthi me paṭipuggalo’ti, tena hi ‘iti kho, bhikkhave, āḷāro kālāmo ācariyo me samāno antevāsiṃ maṃ samānaṃ attanā samasamaṃ ṭhapesī’ti yaṃ vacanaṃ, taṃ micchā. ","html":"{}"},"mil5.5.11:3.6":{"pli":"Yadi tathāgatena bhaṇitaṃ—","html":"{}"},"mil5.5.11:3.7":{"pli":"‘iti kho, bhikkhave, āḷāro kālāmo ācariyo me samāno antevāsiṃ maṃ samānaṃ attanā samasamaṃ ṭhapesī’ti, tena hi ‘na me ācariyo atthi, sadiso me na vijjati. ","html":"{}"},"mil5.5.11:3.8":{"pli":"Sadevakasmiṃ lokasmiṃ, natthi me paṭipuggalo’ti tampi vacanaṃ micchā. ","html":"{}"},"mil5.5.11:3.9":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.11:4.1":{"pli":"“Bhāsitampetaṃ, mahārāja, tathāgatena ","html":"<p>{}</p>"},"mil5.5.11:5.1":{"pli":"‘Na me ācariyo atthi, ","html":"<blockquote class='gatha'><p><span class='verse-line'>{}</span>"},"mil5.5.11:5.2":{"pli":"sadiso me na vijjati; ","html":"<span class='verse-line'>{}</span>"},"mil5.5.11:5.3":{"pli":"Sadevakasmiṃ lokasmiṃ, ","html":"<span class='verse-line'>{}</span>"},"mil5.5.11:5.4":{"pli":"natthi me paṭipuggalo’ti. ","html":"<span class='verse-line'>{}</span></p></blockquote>"},"mil5.5.11:6.1":{"pli":"Bhaṇitañca—","html":"<p>{}"},"mil5.5.11:6.2":{"pli":"‘iti kho, bhikkhave, āḷāro kālāmo ācariyo me samāno antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya pūjesī’ti. ","html":"{}</p>"},"mil5.5.11:7.1":{"pli":"Tañca pana vacanaṃ pubbeva sambodhā anabhisambuddhassa bodhisattasseva sato ācariyabhāvaṃ sandhāya bhāsitaṃ. ","html":"<p>{}</p>"},"mil5.5.11:8.1":{"pli":"Pañcime, mahārāja, pubbeva sambodhā anabhisambuddhassa bodhisattassa sato ācariyā, yehi anusiṭṭho bodhisatto tattha tattha divasaṃ vītināmesi. ","html":"<p>{}"},"mil5.5.11:8.2":{"pli":"Katame pañca? ","html":"{}"},"mil5.5.11:8.3":{"pli":"Ye te, mahārāja, aṭṭha brāhmaṇā jātamatte bodhisatte lakkhaṇāni pariggaṇhiṃsu, seyyathidaṃ—","html":"{}"},"mil5.5.11:8.4":{"pli":"rāmo dhajo lakkhaṇo mantī yañño suyāmo subhojo sudattoti. ","html":"{}"},"mil5.5.11:8.5":{"pli":"Te tassa sotthiṃ pavedayitvā rakkhākammaṃ akaṃsu, te ca paṭhamaṃ ācariyā. ","html":"{}</p>"},"mil5.5.11:9.1":{"pli":"Puna caparaṃ, mahārāja, bodhisattassa pitā suddhodano rājā yaṃ tena samayena abhijātaṃ udiccajātimantaṃ padakaṃ veyyākaraṇaṃ chaḷaṅgavantaṃ sabbamittaṃ nāma brāhmaṇaṃ upanetvā sovaṇṇena bhiṅgārena udakaṃ oṇojetvā ‘imaṃ kumāraṃ sikkhāpehī’ti adāsi, ayaṃ dutiyo ācariyo. ","html":"<p>{}</p>"},"mil5.5.11:10.1":{"pli":"Puna caparaṃ, mahārāja, yā sā devatā bodhisattaṃ saṃvejesi, yassā vacanaṃ sutvā bodhisatto saṃviggo ubbiggo tasmiṃyeva khaṇe nekkhammaṃ nikkhamitvā pabbaji, ayaṃ tatiyo ācariyo. ","html":"<p>{}</p>"},"mil5.5.11:11.1":{"pli":"Puna caparaṃ, mahārāja, āḷāro kālāmo ākiñcaññāyatanassa parikammaṃ ācikkhi, ayaṃ catuttho ācariyo. ","html":"<p>{}</p>"},"mil5.5.11:12.1":{"pli":"Puna caparaṃ, mahārāja, udako rāmaputto nevasaññānāsaññāyatanassa parikammaṃ ācikkhi, ayaṃ pañcamo ācariyo. ","html":"<p>{}</p>"},"mil5.5.11:13.1":{"pli":"Ime kho, mahārāja, pubbeva sambodhā anabhisambuddhassa bodhisattassa sato pañca ācariyā. ","html":"<p>{}"},"mil5.5.11:13.2":{"pli":"Te ca pana ācariyā lokiye dhamme. ","html":"{}"},"mil5.5.11:13.3":{"pli":"Imasmiñca pana, mahārāja, lokuttare dhamme sabbaññutañāṇappaṭivedhāya natthi tathāgatassa anuttaro anusāsako, sayambhū, mahārāja, tathāgato anācariyako, tasmā kāraṇā tathāgatena bhaṇitaṃ—","html":"{}</p>"},"mil5.5.11:14.1":{"pli":"‘Na me ācariyo atthi, ","html":"<blockquote class='gatha'><p><span class='verse-line'>{}</span>"},"mil5.5.11:14.2":{"pli":"sadiso me na vijjati; ","html":"<span class='verse-line'>{}</span>"},"mil5.5.11:14.3":{"pli":"Sadevakasmiṃ lokasmiṃ, ","html":"<span class='verse-line'>{}</span>"},"mil5.5.11:14.4":{"pli":"natthi me paṭipuggalo’”ti. ","html":"<span class='verse-line'>{}</span></p></blockquote>"},"mil5.5.11:15.1":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"<p>{}</p>"},"mil5.5.11:16.1":{"pli":"Ācariyānācariyapañho ekādasamo. ","html":"<p class='endsutta'>{}</p>"},"mil5.5.11:17.1":{"pli":"Santhavavaggo pañcamo. ","html":"<p class='endsection'>{}</p>"},"mil5.5.11:18.0":{"pli":"Tassuddānaṃ ","html":"<p class='uddana-intro'>{}</p>"},"mil5.5.11:18.1":{"pli":"Imasmiṃ vagge ekādasa pañhā. ","html":"<p class='endsutta'>{}</p>"},"mil5.5.11:19.1":{"pli":"Meṇḍakapañho niṭṭhito. ","html":"<p class='endsection'>{}</p></article>"}},"mil5.5.2":{"mil5.5.2:0.1":{"pli":"Milindapañha ","html":"<article id='mil5.5.2'><header><ul><li class='division'>{}</li>"},"mil5.5.2:0.2":{"pli":"Meṇḍakapañha ","html":"<li>{}</li>"},"mil5.5.2:0.3":{"pli":"Santhavavagga ","html":"<li>{}</li></ul>"},"mil5.5.2:0.4":{"pli":"2. Udarasaṃyatapañha ","html":"<h1 class='sutta-title'>{}</h1></header>"},"mil5.5.2:1.1":{"pli":"“Bhante nāgasena, bhāsitampetaṃ bhagavatā—","html":"<p>{}</p>"},"mil5.5.2:2.1":{"pli":"‘Uttiṭṭhe nappamajjeyya, ","html":"<blockquote class='gatha'><p><span class='verse-line'>{}</span>"},"mil5.5.2:2.2":{"pli":"udare saṃyato siyā’ti. ","html":"<span class='verse-line'>{}</span></p></blockquote>"},"mil5.5.2:3.1":{"pli":"Puna ca bhagavatā bhaṇitaṃ—","html":"<p>{}"},"mil5.5.2:3.2":{"pli":"‘ahaṃ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti. ","html":"{}"},"mil5.5.2:3.3":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.5.2:3.4":{"pli":"‘uttiṭṭhe nappamajjeyya, udare saṃyato siyā’ti, tena hi ‘ahaṃ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti yaṃ vacanaṃ, taṃ micchā. ","html":"{}"},"mil5.5.2:3.5":{"pli":"Yadi tathāgatena bhaṇitaṃ—","html":"{}"},"mil5.5.2:3.6":{"pli":"‘ahaṃ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti, tena hi ‘uttiṭṭhe nappamajjeyya, udare saṃyato siyā’ti tampi vacanaṃ micchā. ","html":"{}"},"mil5.5.2:3.7":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.2:4.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.5.2:4.2":{"pli":"‘uttiṭṭhe nappamajjeyya, udare saṃyato siyā’ti, bhaṇitañca—","html":"{}"},"mil5.5.2:4.3":{"pli":"‘ahaṃ kho panudāyi, appekadā iminā pattena samatitthikampi bhuñjāmi, bhiyyopi bhuñjāmī’ti. ","html":"{}"},"mil5.5.2:4.4":{"pli":"Yaṃ, mahārāja, bhagavatā bhaṇitaṃ—","html":"{}"},"mil5.5.2:4.5":{"pli":"‘uttiṭṭhe nappamajjeyya, udare saṃyato siyā’ti, taṃ sabhāvavacanaṃ asesavacanaṃ nissesavacanaṃ nippariyāyavacanaṃ bhūtavacanaṃ tacchavacanaṃ yāthāvavacanaṃ aviparītavacanaṃ isivacanaṃ munivacanaṃ bhagavantavacanaṃ arahantavacanaṃ paccekabuddhavacanaṃ jinavacanaṃ sabbaññuvacanaṃ tathāgatassa arahato sammāsambuddhassa vacanaṃ. ","html":"{}</p>"},"mil5.5.2:5.1":{"pli":"Udare asaṃyato, mahārāja, pāṇampi hanati, adinnampi ādiyati, paradārampi gacchati, musāpi bhaṇati, majjampi pivati, mātarampi jīvitā voropeti, pitarampi jīvitā voropeti, arahantampi jīvitā voropeti, saṅghampi bhindati, duṭṭhena cittena tathāgatassa lohitampi uppādeti. ","html":"<p>{}"},"mil5.5.2:5.2":{"pli":"Nanu, mahārāja, devadatto udare asaṃyato saṅghaṃ bhinditvā kappaṭṭhiyaṃ kammaṃ āyūhi. ","html":"{}"},"mil5.5.2:5.3":{"pli":"Evarūpāni, mahārāja, aññānipi bahuvidhāni kāraṇāni disvā bhagavatā bhaṇitaṃ—","html":"{}"},"mil5.5.2:5.4":{"pli":"‘uttiṭṭhe nappamajjeyya, udare saṃyato siyā’ti. ","html":"{}</p>"},"mil5.5.2:6.1":{"pli":"Udare saṃyato, mahārāja, catusaccābhisamayaṃ abhisameti, cattāri sāmaññaphalāni sacchikaroti, catūsu paṭisambhidāsu aṭṭhasu samāpattīsu chasu abhiññāsu vasībhāvaṃ pāpuṇāti, kevalañca samaṇadhammaṃ pūreti. ","html":"<p>{}"},"mil5.5.2:6.2":{"pli":"Nanu, mahārāja, sukapotako udare saṃyato hutvā yāva tāvatiṃsabhavanaṃ kampetvā sakkaṃ devānamindaṃ upaṭṭhānamupanesi, evarūpāni, mahārāja, aññānipi bahuvidhāni kāraṇāni disvā bhagavatā bhaṇitaṃ—","html":"{}"},"mil5.5.2:6.3":{"pli":"‘uttiṭṭhe nappamajjeyya, udare saṃyato siyā’ti. ","html":"{}</p>"},"mil5.5.2:7.1":{"pli":"Yaṃ pana, mahārāja, bhagavatā bhaṇitaṃ—","html":"<p>{}"},"mil5.5.2:7.2":{"pli":"‘ahaṃ kho panudāyi appekadā iminā pattena samatitthikampi bhuñjāmi, bhiyyopi bhuñjāmī’ti, taṃ katakiccena niṭṭhitakiriyena siddhatthena vusitavosānena nirāvaraṇena sabbaññunā sayambhunā tathāgatena attānaṃ upādāya bhaṇitaṃ. ","html":"{}</p>"},"mil5.5.2:8.1":{"pli":"Yathā, mahārāja, vantassa virittassa anuvāsitassa āturassa sappāyakiriyā icchitabbā hoti; ","html":"<p>{}"},"mil5.5.2:8.2":{"pli":"evameva kho, mahārāja, sakilesassa adiṭṭhasaccassa udare saṃyamo karaṇīyo hoti. ","html":"{}"},"mil5.5.2:8.3":{"pli":"Yathā, mahārāja, maṇiratanassa sappabhāsassa jātimantassa abhijātiparisuddhassa majjananighaṃsanaparisodhanena karaṇīyaṃ na hoti; ","html":"{}"},"mil5.5.2:8.4":{"pli":"evameva kho, mahārāja, tathāgatassa buddhavisaye pāramiṃ gatassa kiriyākaraṇesu āvaraṇaṃ na hotī”ti. ","html":"{}"},"mil5.5.2:8.5":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.5.2:9.1":{"pli":"Udarasaṃyatapañho dutiyo. ","html":"<p class='endsutta'>{}</p></article>"}},"mil5.5.3":{"mil5.5.3:0.1":{"pli":"Milindapañha ","html":"<article id='mil5.5.3'><header><ul><li class='division'>{}</li>"},"mil5.5.3:0.2":{"pli":"Meṇḍakapañha ","html":"<li>{}</li>"},"mil5.5.3:0.3":{"pli":"Santhavavagga ","html":"<li>{}</li></ul>"},"mil5.5.3:0.4":{"pli":"3. Buddhaappābādhapañha ","html":"<h1 class='sutta-title'>{}</h1></header>"},"mil5.5.3:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.5.3:1.2":{"pli":"‘ahamasmi, bhikkhave, brāhmaṇo yācayogo sadā payatapāṇi antimadehadharo anuttaro bhisakko sallakatto’ti. ","html":"{}"},"mil5.5.3:1.3":{"pli":"Puna ca bhaṇitaṃ bhagavatā—","html":"{}"},"mil5.5.3:1.4":{"pli":"‘etadaggaṃ, bhikkhave, mama sāvakānaṃ bhikkhūnaṃ appābādhānaṃ yadidaṃ bākulo’ti. ","html":"{}"},"mil5.5.3:1.5":{"pli":"Bhagavato ca sarīre bahukkhattuṃ ābādho uppanno dissati. ","html":"{}"},"mil5.5.3:1.6":{"pli":"Yadi, bhante nāgasena, tathāgato anuttaro, tena hi ‘etadaggaṃ …pe… ","html":"{}"},"mil5.5.3:1.7":{"pli":"bākulo’ti yaṃ vacanaṃ, taṃ micchā. ","html":"{}"},"mil5.5.3:1.8":{"pli":"Yadi thero bākulo appābādhānaṃ aggo, tena hi ‘ahamasmi …pe… ","html":"{}"},"mil5.5.3:1.9":{"pli":"sallakatto’ti tampi vacanaṃ micchā. ","html":"{}"},"mil5.5.3:1.10":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.3:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.5.3:2.2":{"pli":"‘ahamasmi …pe… ","html":"{}"},"mil5.5.3:2.3":{"pli":"sallakatto’ti, bhaṇitañca—","html":"{}"},"mil5.5.3:2.4":{"pli":"‘etadaggaṃ …pe… ","html":"{}"},"mil5.5.3:2.5":{"pli":"bākulo’ti, tañca pana bāhirānaṃ āgamānaṃ adhigamānaṃ pariyattīnaṃ attani vijjamānataṃ sandhāya bhāsitaṃ. ","html":"{}</p>"},"mil5.5.3:3.1":{"pli":"Santi kho pana, mahārāja, bhagavato sāvakā ṭhānacaṅkamikā, te ṭhānena caṅkamena divārattiṃ vītināmenti, bhagavā pana, mahārāja, ṭhānena caṅkamena nisajjāya sayanena divārattiṃ vītināmeti, ye te, mahārāja, bhikkhū ṭhānacaṅkamikā, te tena aṅgena atirekā. ","html":"<p>{}</p>"},"mil5.5.3:4.1":{"pli":"Santi kho pana, mahārāja, bhagavato sāvakā ekāsanikā, te jīvitahetupi dutiyaṃ bhojanaṃ na bhuñjanti, bhagavā pana, mahārāja, dutiyampi yāva tatiyampi bhojanaṃ bhuñjati, ye te, mahārāja, bhikkhū ekāsanikā, te tena aṅgena atirekā, anekavidhāni, mahārāja, tāni kāraṇāni tesaṃ tesaṃ taṃ taṃ sandhāya bhaṇitāni. ","html":"<p>{}"},"mil5.5.3:4.2":{"pli":"Bhagavā pana, mahārāja, anuttaro sīlena samādhinā paññāya vimuttiyā vimuttiñāṇadassanena dasahi ca balehi catūhi vesārajjehi aṭṭhārasahi buddhadhammehi chahi asādhāraṇehi ñāṇehi, kevale ca buddhavisaye taṃ sandhāya bhaṇitaṃ—","html":"{}"},"mil5.5.3:4.3":{"pli":"‘ahamasmi …pe… ","html":"{}"},"mil5.5.3:4.4":{"pli":"sallakatto’ti. ","html":"{}</p>"},"mil5.5.3:5.1":{"pli":"Idha, mahārāja, manussesu eko jātimā hoti, eko dhanavā, eko vijjavā, eko sippavā, eko sūro, eko vicakkhaṇo, sabbepete abhibhaviya rājāyeva tesaṃ uttamo hoti; ","html":"<p>{}"},"mil5.5.3:5.2":{"pli":"evameva kho, mahārāja, bhagavā sabbasattānaṃ aggo jeṭṭho seṭṭho. ","html":"{}</p>"},"mil5.5.3:6.1":{"pli":"Yaṃ pana āyasmā bākulo appābādho ahosi, taṃ abhinīhāravasena, so hi, mahārāja, anomadassissa bhagavato udaravātābādhe uppanne vipassissa ca bhagavato aṭṭhasaṭṭhiyā ca bhikkhusatasahassānaṃ tiṇapupphakaroge uppanne sayaṃ tāpaso samāno nānābhesajjehi taṃ byādhiṃ apanetvā appābādhataṃ patto, bhaṇito ca ‘etadaggaṃ …pe… ","html":"<p>{}"},"mil5.5.3:6.2":{"pli":"bākulo’ti. ","html":"{}</p>"},"mil5.5.3:7.1":{"pli":"Bhagavato, mahārāja, byādhimhi uppajjantepi anuppajjantepi dhutaṅgaṃ ādiyantepi anādiyantepi natthi bhagavatā sadiso koci satto. ","html":"<p>{}"},"mil5.5.3:7.2":{"pli":"Bhāsitampetaṃ, mahārāja bhagavatā devātidevena saṃyuttanikāyavaralañchake—","html":"{}</p>"},"mil5.5.3:8.1":{"pli":"‘Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati arahaṃ sammāsambuddho’”ti. ","html":"<p>{}</p>"},"mil5.5.3:9.1":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"<p>{}</p>"},"mil5.5.3:10.1":{"pli":"Buddhaappābādhapañho tatiyo. ","html":"<p class='endsutta'>{}</p></article>"}},"mil5.5.4":{"mil5.5.4:0.1":{"pli":"Milindapañha ","html":"<article id='mil5.5.4'><header><ul><li class='division'>{}</li>"},"mil5.5.4:0.2":{"pli":"Meṇḍakapañha ","html":"<li>{}</li>"},"mil5.5.4:0.3":{"pli":"Santhavavagga ","html":"<li>{}</li></ul>"},"mil5.5.4:0.4":{"pli":"4. Magguppādanapañha ","html":"<h1 class='sutta-title'>{}</h1></header>"},"mil5.5.4:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.5.4:1.2":{"pli":"‘tathāgato bhikkhave, arahaṃ sammāsambuddho anuppannassa maggassa uppādetā’ti. ","html":"{}"},"mil5.5.4:1.3":{"pli":"Puna ca bhaṇitaṃ—","html":"{}"},"mil5.5.4:1.4":{"pli":"‘addasaṃ khvāhaṃ, bhikkhave, purāṇaṃ maggaṃ purāṇaṃ añjasaṃ pubbakehi sammāsambuddhehi anuyātan’ti. ","html":"{}"},"mil5.5.4:1.5":{"pli":"Yadi, bhante nāgasena, tathāgato anuppannassa maggassa uppādetā, tena hi ‘addasaṃ khvāhaṃ, bhikkhave, purāṇaṃ maggaṃ purāṇaṃ añjasaṃ pubbakehi sammāsambuddhehi anuyātan’ti yaṃ vacanaṃ, taṃ micchā. ","html":"{}"},"mil5.5.4:1.6":{"pli":"Yadi tathāgatena bhaṇitaṃ—","html":"{}"},"mil5.5.4:1.7":{"pli":"‘addasaṃ khvāhaṃ, bhikkhave, purāṇaṃ maggaṃ purāṇaṃ añjasaṃ pubbakehi sammāsambuddhehi anuyātan’ti, tena hi ‘tathāgato, bhikkhave, arahaṃ sammāsambuddho anuppannassa maggassa uppādetā’ti tampi vacanaṃ micchā. ","html":"{}"},"mil5.5.4:1.8":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.4:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.5.4:2.2":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’ti. ","html":"{}"},"mil5.5.4:2.3":{"pli":"Bhaṇitañca—","html":"{}"},"mil5.5.4:2.4":{"pli":"‘addasaṃ khvāhaṃ, bhikkhave, purāṇaṃ maggaṃ purāṇaṃ añjasaṃ pubbakehi sammāsambuddhehi anuyātan’ti, taṃ dvayampi sabhāvavacanameva, pubbakānaṃ, mahārāja, tathāgatānaṃ antaradhānena asati anusāsake maggo antaradhāyi, taṃ tathāgato maggaṃ luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ paññācakkhunā sampassamāno addasa pubbakehi sammāsambuddhehi anuyātaṃ, taṅkāraṇā āha—","html":"{}"},"mil5.5.4:2.5":{"pli":"‘addasaṃ khvāhaṃ, bhikkhave, purāṇaṃ maggaṃ purāṇaṃ añjasaṃ pubbakehi sammāsambuddhehi anuyātan’ti. ","html":"{}</p>"},"mil5.5.4:3.1":{"pli":"Pubbakānaṃ, mahārāja, tathāgatānaṃ antaradhānena asati anusāsake luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ maggaṃ yaṃ dāni tathāgato sañcaraṇaṃ akāsi, taṅkāraṇā āha—","html":"<p>{}"},"mil5.5.4:3.2":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’ti. ","html":"{}</p>"},"mil5.5.4:4.1":{"pli":"Idha, mahārāja, rañño cakkavattissa antaradhānena maṇiratanaṃ girisikhantare nilīyati, aparassa cakkavattissa sammāpaṭipattiyā upagacchati, api nu kho taṃ, mahārāja, maṇiratanaṃ tassa pakatan”ti? ","html":"<p>{}"},"mil5.5.4:4.2":{"pli":"“Na hi, bhante, pākatikaṃyeva taṃ maṇiratanaṃ, tena pana nibbattitan”ti. ","html":"{}"},"mil5.5.4:4.3":{"pli":"“Evameva kho, mahārāja, pākatikaṃ pubbakehi tathāgatehi anuciṇṇaṃ aṭṭhaṅgikaṃ sivaṃ maggaṃ asati anusāsake luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ bhagavā paññācakkhunā sampassamāno uppādesi, sañcaraṇaṃ akāsi, taṅkāraṇā āha—","html":"{}"},"mil5.5.4:4.4":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’ti. ","html":"{}</p>"},"mil5.5.4:5.1":{"pli":"Yathā vā pana, mahārāja, santaṃyeva puttaṃ yoniyā janayitvā mātā ‘janikā’ti vuccati; ","html":"<p>{}"},"mil5.5.4:5.2":{"pli":"evameva kho, mahārāja, tathāgato santaṃyeva maggaṃ luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ paññācakkhunā sampassamāno uppādesi, sañcaraṇaṃ akāsi, taṅkāraṇā āha—","html":"{}"},"mil5.5.4:5.3":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’ti. ","html":"{}</p>"},"mil5.5.4:6.1":{"pli":"Yathā vā pana, mahārāja, koci puriso yaṃ kiñci naṭṭhaṃ passati, ‘tena taṃ bhaṇḍaṃ nibbattitan’ti jano voharati; ","html":"<p>{}"},"mil5.5.4:6.2":{"pli":"evameva kho, mahārāja, tathāgato santaṃyeva maggaṃ luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ paññācakkhunā sampassamāno uppādesi, sañcaraṇaṃ akāsi, taṅkāraṇā āha—","html":"{}"},"mil5.5.4:6.3":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’ti. ","html":"{}</p>"},"mil5.5.4:7.1":{"pli":"Yathā vā pana, mahārāja, koci puriso vanaṃ sodhetvā bhūmiṃ nīharati, ‘tassa sā bhūmī’ti jano voharati, na cesā bhūmi tena pavattitā, taṃ bhūmiṃ kāraṇaṃ katvā bhūmisāmiko nāma hoti; ","html":"<p>{}"},"mil5.5.4:7.2":{"pli":"evameva kho, mahārāja, tathāgato santaṃyeva maggaṃ luggaṃ paluggaṃ gūḷhaṃ pihitaṃ paṭicchannaṃ asañcaraṇaṃ paññāya sampassamāno uppādesi, sañcaraṇaṃ akāsi, taṅkāraṇā āha—","html":"{}"},"mil5.5.4:7.3":{"pli":"‘tathāgato, bhikkhave, arahaṃ sammāsambuddho anuppannassa maggassa uppādetā’”ti. ","html":"{}"},"mil5.5.4:7.4":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.5.4:8.1":{"pli":"Magguppādanapañho catuttho. ","html":"<p class='endsutta'>{}</p></article>"}},"mil5.5.5":{"mil5.5.5:0.1":{"pli":"Milindapañha ","html":"<article id='mil5.5.5'><header><ul><li class='division'>{}</li>"},"mil5.5.5:0.2":{"pli":"Meṇḍakapañha ","html":"<li>{}</li>"},"mil5.5.5:0.3":{"pli":"Santhavavagga ","html":"<li>{}</li></ul>"},"mil5.5.5:0.4":{"pli":"5. Buddhaaviheṭhakapañha ","html":"<h1 class='sutta-title'>{}</h1></header>"},"mil5.5.5:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.5.5:1.2":{"pli":"‘pubbe vāhaṃ manussabhūto samāno sattānaṃ aviheṭhakajātiko ahosin’ti. ","html":"{}"},"mil5.5.5:1.3":{"pli":"Puna ca bhaṇitaṃ—","html":"{}"},"mil5.5.5:1.4":{"pli":"‘lomasakassapo nāma isi samāno anekasate pāṇe ghātayitvā vājapeyyaṃ mahāyaññaṃ yajī’ti. ","html":"{}"},"mil5.5.5:1.5":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.5.5:1.6":{"pli":"‘pubbe vāhaṃ manussabhūto samāno sattānaṃ aviheṭhakajātiko ahosin’ti, tena hi ‘lomasakassapena isinā anekasate pāṇe ghātayitvā vājapeyyaṃ mahāyaññaṃ yajitan’ti yaṃ vacanaṃ, taṃ micchā. ","html":"{}"},"mil5.5.5:1.7":{"pli":"Yadi ‘lomasakassapena isinā anekasate pāṇe ghātayitvā vājapeyyaṃ mahāyaññaṃ yajitaṃ’, tena hi ‘pubbe vāhaṃ manussabhūto samāno sattānaṃ aviheṭhakajātiko ahosin’ti tampi vacanaṃ micchā. ","html":"{}"},"mil5.5.5:1.8":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.5.5:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.5.5:2.2":{"pli":"‘pubbe vāhaṃ manussabhūto samāno sattānaṃ aviheṭhakajātiko ahosin’ti, ‘lomasakassapena isinā anekasate pāṇe ghātayitvā vājapeyyaṃ mahāyaññaṃ yajitaṃ’, tañca pana rāgavasena visaññinā, no sacetanenā”ti. ","html":"{}</p>"},"mil5.5.5:3.1":{"pli":"“Aṭṭhime, bhante nāgasena, puggalā pāṇaṃ hananti. ","html":"<p>{}"},"mil5.5.5:3.2":{"pli":"Katame aṭṭha? ","html":"{}"},"mil5.5.5:3.3":{"pli":"Ratto rāgavasena pāṇaṃ hanati, duṭṭho dosavasena pāṇaṃ hanati, mūḷho mohavasena pāṇaṃ hanati, mānī mānavasena pāṇaṃ hanati, luddho lobhavasena pāṇaṃ hanati, akiñcano jīvikatthāya pāṇaṃ hanati, bālo hassavasena pāṇaṃ hanati, rājā vinayanavasena pāṇaṃ hanati. ","html":"{}"},"mil5.5.5:3.4":{"pli":"Ime kho, bhante nāgasena, aṭṭha puggalā pāṇaṃ hananti. ","html":"{}"},"mil5.5.5:3.5":{"pli":"Pākatikaṃyeva, bhante nāgasena, bodhisattena katan”ti. ","html":"{}"},"mil5.5.5:3.6":{"pli":"“Na, mahārāja, pākatikaṃ bodhisattena kataṃ, yadi, mahārāja, bodhisatto pakatibhāvena onameyya mahāyaññaṃ yajituṃ, na yimaṃ gāthaṃ bhaṇeyya—","html":"{}</p>"},"mil5.5.5:4.1":{"pli":"‘Sasamuddapariyāyaṃ, ","html":"<blockquote class='gatha'><p><span class='verse-line'>{}</span>"},"mil5.5.5:4.2":{"pli":"mahiṃ sāgarakuṇḍalaṃ; ","html":"<span class='verse-line'>{}</span>"},"mil5.5.5:4.3":{"pli":"Na icche saha nindāya, ","html":"<span class='verse-line'>{}</span>"},"mil5.5.5:4.4":{"pli":"evaṃ seyha vijānahī’ti. ","html":"<span class='verse-line'>{}</span></p></blockquote>"},"mil5.5.5:5.1":{"pli":"Evaṃvādī, mahārāja, bodhisatto saha dassanena candavatiyā rājakaññāya visaññī ahosi khittacitto ratto visaññibhūto ākulākulo turitaturito tena vikkhittabhantaluḷitacittena mahatimahāpasughātagalaruhirasañcayaṃ vājapeyyaṃ mahāyaññaṃ yaji. ","html":"<p>{}</p>"},"mil5.5.5:6.1":{"pli":"Yathā, mahārāja, ummattako khittacitto jalitampi jātavedaṃ akkamati, kupitampi āsīvisaṃ gaṇhāti, mattampi hatthiṃ upeti, samuddampi atīradassiṃ pakkhandati, candanikampi oḷigallampi omaddati, kaṇṭakādhānampi abhiruhati, papātepi patati, asucimpi bhakkheti, naggopi rathiyā carati, aññampi bahuvidhaṃ akiriyaṃ karoti. ","html":"<p>{}"},"mil5.5.5:6.2":{"pli":"Evameva kho, mahārāja, bodhisatto saha dassanena candavatiyā rājakaññāya visaññī ahosi khittacitto ratto visaññibhūto ākulākulo turitaturito, tena vikkhittabhantaluḷitacittena mahatimahāpasughātagalaruhirasañcayaṃ vājapeyyaṃ mahāyaññaṃ yaji. ","html":"{}</p>"},"mil5.5.5:7.1":{"pli":"Khittacittena, mahārāja, kataṃ pāpaṃ diṭṭhadhammepi na mahāsāvajjaṃ hoti, samparāye vipākenapi no tathā. ","html":"<p>{}"},"mil5.5.5:7.2":{"pli":"Idha, mahārāja, koci ummattako vajjhamāpajjeyya, tassa tumhe kiṃ daṇḍaṃ dhārethā”ti? ","html":"{}"},"mil5.5.5:7.3":{"pli":"“Ko, bhante, ummattakassa daṇḍo bhavissati, taṃ mayaṃ pothāpetvā nīharāpema, esova tassa daṇḍo”ti. ","html":"{}"},"mil5.5.5:7.4":{"pli":"“Iti kho, mahārāja, ummattakassa aparādhe daṇḍopi na bhavati, tasmā ummattakassa katepi na doso bhavati satekiccho. ","html":"{}"},"mil5.5.5:7.5":{"pli":"Evameva kho, mahārāja, lomasakassapo isi saha dassanena candavatiyā rājakaññāya visaññī ahosi khittacitto ratto visaññibhūto visaṭapayāto ākulākulo turitaturito, tena vikkhittabhantaluḷitacittena mahatimahāpasughātagalaruhirasañcayaṃ vājapeyyaṃ mahāyaññaṃ yaji. ","html":"{}"},"mil5.5.5:7.6":{"pli":"Yadā ca pana pakaticitto ahosi paṭiladdhassati, tadā punadeva pabbajitvā pañcābhiññāyo nibbattetvā brahmalokūpago ahosī”ti. ","html":"{}"},"mil5.5.5:7.7":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.5.5:8.1":{"pli":"Buddhaaviheṭhakapañho pañcamo. ","html":"<p class='endsutta'>{}</p></article>"}}}