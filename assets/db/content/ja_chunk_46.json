{"ja536":{"ja536:0.1":{"pli":"Jātaka ","html":"<article id='ja536'><header><ul><li class='division'>{}</li>"},"ja536:0.2":{"pli":"Asītinipāta ","html":"<li>{}</li>"},"ja536:0.3":{"pli":"Cūḷahaṃsavagga ","html":"<li>{}</li></ul>"},"ja536:0.4":{"pli":"4. Kuṇālajātaka ","html":"<h1 class='sutta-title'>{}</h1></header>"},"ja536:1.1":{"pli":"Evamakkhāyati, evamanusūyati. ","html":"<p>{}"},"ja536:1.2":{"pli":"Sabbosadhadharaṇidhare nekapupphamālyavitate gajagavajamahiṃsarurucamarapasadakhaggagokaṇṇasīhabyagghadīpiacchakokataracchauddārakadalimigabiḷārasasakaṇṇikānucarite ākiṇṇanelamaṇḍalamahāvarāhanāgakulakareṇusaṅghādhivuṭṭhe issamigasākhamigasarabhamigaeṇīmigavātamigapasadamigapurisālukimpurisayakkharakkhasanisevite amajjavamañjarīdharapahaṭṭhapupphaphusitaggānekapādapagaṇavitate kuraracakoravāraṇamayūraparabhatajīvañjīvakacelāvakābhiṅkārakaravīkamattavihaṅgagaṇasatatasampaghuṭṭhe añjanamanosilāharitālahiṅgulakahemarajatakanakānekadhātusatavinaddhapaṭimaṇḍitappadese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya cittapattacchadano. ","html":"{}</p>"},"ja536:2.1":{"pli":"Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo, atha khalu, bho, dve dijakaññāyo kaṭṭhaṃ mukhena ḍaṃsitvā taṃ kuṇālaṃ sakuṇaṃ majjhe nisīdāpetvā uḍḍenti—","html":"<p>{}"},"ja536:2.2":{"pli":"“mā naṃ kuṇālaṃ sakuṇaṃ addhānapariyāyapathe kilamatho ubbāhetthā”ti. ","html":"{}</p>"},"ja536:3.1":{"pli":"Pañcasatā dijakaññāyo heṭṭhato heṭṭhato uḍḍenti—","html":"<p>{}"},"ja536:3.2":{"pli":"“sacāyaṃ kuṇālo sakuṇo āsanā paripatissati, mayaṃ taṃ pakkhehi paṭiggahessāmā”ti. ","html":"{}</p>"},"ja536:4.1":{"pli":"Pañcasatā dijakaññāyo uparūpari uḍḍenti—","html":"<p>{}"},"ja536:4.2":{"pli":"“mā naṃ kuṇālaṃ sakuṇaṃ ātapo paritāpesī”ti. ","html":"{}</p>"},"ja536:5.1":{"pli":"Pañcasatā pañcasatā dijakaññāyo ubhatopassena uḍḍenti—","html":"<p>{}"},"ja536:5.2":{"pli":"“mā naṃ kuṇālaṃ sakuṇaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. ","html":"{}</p>"},"ja536:6.1":{"pli":"Pañcasatā dijakaññāyo purato purato uḍḍenti—","html":"<p>{}"},"ja536:6.2":{"pli":"“mā naṃ kuṇālaṃ sakuṇaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā (…) leḍḍunā vā daṇḍena vā satthena vā sakkharāhi vā pahāraṃ adaṃsu. ","html":"{}"},"ja536:6.3":{"pli":"Māyaṃ kuṇālo sakuṇo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. ","html":"{}</p>"},"ja536:7.1":{"pli":"Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—","html":"<p>{}"},"ja536:7.2":{"pli":"“māyaṃ kuṇālo sakuṇo āsane pariyukkaṇṭhī”ti. ","html":"{}</p>"},"ja536:8.1":{"pli":"Pañcasatā dijakaññāyo disodisaṃ uḍḍenti anekarukkhavividhavikatiphalamāharantiyo—","html":"<p>{}"},"ja536:8.2":{"pli":"“māyaṃ kuṇālo sakuṇo khudāya parikilamitthā”ti. ","html":"{}</p>"},"ja536:9.1":{"pli":"Atha khalu, bho, tā dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. ","html":"<p>{}</p>"},"ja536:10.1":{"pli":"Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ apasādeti—","html":"<p>{}"},"ja536:10.2":{"pli":"“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṅgamāyo”ti. ","html":"{}</p>"},"ja536:11.1":{"pli":"Tasseva khalu, bho, himavato pabbatarājassa puratthimadisābhāge susukhumasunipuṇagirippabhava—","html":"<p>{}"},"ja536:11.2":{"pli":"haritupayantiyo. ","html":"{}</p>"},"ja536:12.1":{"pli":"Uppala paduma kumuda nalina satapatta sogandhika mandālaka sampativirūḷhasucigandhamanuññamāvakappadese. ","html":"<p>{}</p>"},"ja536:13.1":{"pli":"Kuravakamucalindaketakavedisavañjulapunnāgabakulatilakapiyakahasanasālasaḷalacampakaasokanāgarukkhatirīṭibhujapattaloddacandanoghavane kāḷāgarupadmakapiyaṅgudevadārukacocagahane kakudhakuṭajaaṅkolakaccikārakaṇikārakaṇṇikārakanaverakoraṇḍakakoviḷārakiṃsukayodhikavanamallikamanaṅgaṇamanavajjabhaṇḍisurucirabhaginimālāmalyadhare jātisumanamadhugandhikadhanutakkāritālīsatagaramusīrakoṭṭhakacchavitate atimuttakasaṅkusumitalatāvitatapaṭimaṇḍitappadese haṃsapilavakādambakāraṇḍavābhinadite vijjādharasiddhasamaṇatāpasagaṇādhivuṭṭhe varadevayakkharakkhasadānavagandhabbakinnaramahoragānuciṇṇappadese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro vilāsitanayano mattakkho. ","html":"<p>{}</p>"},"ja536:14.1":{"pli":"Tasseva khalu, bho, puṇṇamukhassa phussakokilassa aḍḍhuḍḍhāni itthisatāni paricārikā dijakaññāyo. ","html":"<p>{}"},"ja536:14.2":{"pli":"Atha khalu, bho, dve dijakaññāyo kaṭṭhaṃ mukhena ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti—","html":"{}"},"ja536:14.3":{"pli":"“mā naṃ puṇṇamukhaṃ phussakokilaṃ addhānapariyāyapathe kilamatho ubbāhetthā”ti. ","html":"{}</p>"},"ja536:15.1":{"pli":"Paññāsa dijakaññāyo heṭṭhato heṭṭhato uḍḍenti—","html":"<p>{}"},"ja536:15.2":{"pli":"“sacāyaṃ puṇṇamukho phussakokilo āsanā paripatissati, mayaṃ taṃ pakkhehi paṭiggahessāmā”ti. ","html":"{}</p>"},"ja536:16.1":{"pli":"Paññāsa dijakaññāyo uparūpari uḍḍenti—","html":"<p>{}"},"ja536:16.2":{"pli":"“mā naṃ puṇṇamukhaṃ phussakokilaṃ ātapo paritāpesī”ti. ","html":"{}</p>"},"ja536:17.1":{"pli":"Paññāsa paññāsa dijakaññāyo ubhatopassena uḍḍenti—","html":"<p>{}"},"ja536:17.2":{"pli":"“mā naṃ puṇṇamukhaṃ phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. ","html":"{}</p>"},"ja536:18.1":{"pli":"Paññāsa dijakaññāyo purato purato uḍḍenti—","html":"<p>{}"},"ja536:18.2":{"pli":"“mā naṃ puṇṇamukhaṃ phussakokilaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā leḍḍunā vā daṇḍena vā satthena vā sakkharāhi vā pahāraṃ adaṃsu. ","html":"{}"},"ja536:18.3":{"pli":"Māyaṃ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. ","html":"{}</p>"},"ja536:19.1":{"pli":"Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—","html":"<p>{}"},"ja536:19.2":{"pli":"“māyaṃ puṇṇamukho phussakokilo āsane pariyukkaṇṭhī”ti. ","html":"{}</p>"},"ja536:20.1":{"pli":"Paññāsa dijakaññāyo disodisaṃ uḍḍenti anekarukkhavividhavikatiphalamāharantiyo—","html":"<p>{}"},"ja536:20.2":{"pli":"“māyaṃ puṇṇamukho phussakokilo khudāya parikilamitthā”ti. ","html":"{}</p>"},"ja536:21.1":{"pli":"Atha khalu, bho, tā dijakaññāyo taṃ puṇṇamukhaṃ phussakokilaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. ","html":"<p>{}</p>"},"ja536:22.1":{"pli":"Atha khalu, bho, puṇṇamukho phussakokilo tāhi dijakaññāhi divasaṃ paribyūḷho evaṃ pasaṃsati—","html":"<p>{}"},"ja536:22.2":{"pli":"“sādhu sādhu, bhaginiyo, etaṃ kho, bhaginiyo, tumhākaṃ patirūpaṃ kuladhītānaṃ, yaṃ tumhe bhattāraṃ paricareyyāthā”ti. ","html":"{}</p>"},"ja536:23.1":{"pli":"Atha khalu, bho, puṇṇamukho phussakokilo yena kuṇālo sakuṇo tenupasaṅkami. ","html":"<p>{}"},"ja536:23.2":{"pli":"Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ phussakokilaṃ dūratova āgacchantaṃ; ","html":"{}"},"ja536:23.3":{"pli":"disvāna yena puṇṇamukho phussakokilo tenupasaṅkamiṃsu; upasaṅkamitvā taṃ puṇṇamukhaṃ phussakokilaṃ etadavocuṃ—","html":"{}"},"ja536:23.4":{"pli":"“ayaṃ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṃ labheyyāmā”ti. ","html":"{}"},"ja536:23.5":{"pli":"“Appevanāma, bhaginiyo”ti vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṃ paṭisammoditvā ekamantaṃ nisīdi. ","html":"{}"},"ja536:23.6":{"pli":"Ekamantaṃ nisinno kho puṇṇamukho phussakokilo taṃ kuṇālaṃ sakuṇaṃ etadavoca—","html":"{}"},"ja536:23.7":{"pli":"“kissa tvaṃ, samma kuṇāla, itthīnaṃ sujātānaṃ kuladhītānaṃ sammāpaṭipannānaṃ micchāpaṭipannosi? ","html":"{}"},"ja536:23.8":{"pli":"Amanāpabhāṇīnampi kira, samma kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīnan”ti. ","html":"{}</p>"},"ja536:24.1":{"pli":"Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi—","html":"<p>{}"},"ja536:24.2":{"pli":"“nassa tvaṃ, samma jamma vasala, vinassa tvaṃ, samma jamma vasala, ko nu tayā viyatto jāyājinenā”ti. ","html":"{}"},"ja536:24.3":{"pli":"Evaṃ apasādito ca pana puṇṇamukho phussakokilo tatoyeva paṭinivatti. ","html":"{}</p>"},"ja536:25.1":{"pli":"Atha khalu, bho, puṇṇamukhassa phussakokilassa aparena samayena nacirasseva kharo ābādho uppajji lohitapakkhandikā bāḷhā vedanā vattanti māraṇantikā. ","html":"<p>{}"},"ja536:25.2":{"pli":"Atha khalu, bho, puṇṇamukhassa phussakokilassa paricārikānaṃ dijakaññānaṃ etadahosi—","html":"{}"},"ja536:25.3":{"pli":"“ābādhiko kho ayaṃ puṇṇamukho phussakokilo, appevanāma imamhā ābādhā vuṭṭhaheyyā”ti ekaṃ adutiyaṃ ohāya yena kuṇālo sakuṇo tenupasaṅkamiṃsu. ","html":"{}"},"ja536:25.4":{"pli":"Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca—","html":"{}"},"ja536:25.5":{"pli":"“kahaṃ pana tumhaṃ vasaliyo bhattā”ti? ","html":"{}"},"ja536:25.6":{"pli":"“Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā”ti. ","html":"{}"},"ja536:25.7":{"pli":"Evaṃ vutte, kuṇālo sakuṇo tā dijakaññāyo evaṃ apasādesi—","html":"{}"},"ja536:25.8":{"pli":"“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṅgamāyo”ti; ","html":"{}"},"ja536:25.9":{"pli":"vatvā yena puṇṇamukho phussakokilo tenupasaṅkami; upasaṅkamitvā taṃ puṇṇamukhaṃ phussakokilaṃ etadavoca—","html":"{}"},"ja536:25.10":{"pli":"“haṃ, samma, puṇṇamukhā”ti. ","html":"{}"},"ja536:25.11":{"pli":"“Haṃ, samma, kuṇālā”ti. ","html":"{}</p>"},"ja536:26.1":{"pli":"Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca mukhatuṇḍakena ca pariggahetvā vuṭṭhāpetvā nānābhesajjāni pāyāpesi. ","html":"<p>{}"},"ja536:26.2":{"pli":"Atha khalu, bho, puṇṇamukhassa phussakokilassa so ābādho paṭippassambhīti. ","html":"{}"},"ja536:26.3":{"pli":"Atha khalu, bho, kuṇālo sakuṇo taṃ puṇṇamukhaṃ phussakokilaṃ gilānavuṭṭhitaṃ aciravuṭṭhitaṃ gelaññā etadavoca—","html":"{}</p>"},"ja536:27.1":{"pli":"“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṃ paṭibandhantiyā, yadidaṃ kabandhe pīṭhasappimhī”ti. ","html":"<p>{}"},"ja536:27.2":{"pli":"Bhavati ca panuttarettha vākyaṃ—","html":"{}</p>"},"ja536:28.1":{"pli":"“Athajjuno nakulo bhīmaseno, ","html":"<blockquote class='gatha'><p><span class='verse-line'>{}</span>"},"ja536:28.2":{"pli":"Yudhiṭṭhilo sahadevo ca rājā; ","html":"<span class='verse-line'>{}</span>"},"ja536:28.3":{"pli":"Ete patī pañca maticca nārī, ","html":"<span class='verse-line'>{}</span>"},"ja536:28.4":{"pli":"Akāsi khujjavāmanakena pāpanti. ","html":"<span class='verse-line'>{}</span></p></blockquote>"},"ja536:29.1":{"pli":"Diṭṭhā mayā, samma puṇṇamukha, saccatapāpī nāma samaṇī susānamajjhe vasantī catutthabhattaṃ pariṇāmayamānā surādhuttakena pāpamakāsi. ","html":"<p>{}</p>"},"ja536:30.1":{"pli":"Diṭṭhā mayā, samma puṇṇamukha, kākavatī nāma devī samuddamajjhe vasantī bhariyā venateyyassa naṭakuverena pāpamakāsi. ","html":"<p>{}</p>"},"ja536:31.1":{"pli":"Diṭṭhā mayā, samma puṇṇamukha, kuruṅgadevī nāma lomasuddarī eḷikakumāraṃ kāmayamānā chaḷaṅgakumāradhanantevāsinā pāpamakāsi. ","html":"<p>{}</p>"},"ja536:32.1":{"pli":"Evañhetaṃ mayā ñātaṃ, ","html":"<blockquote class='gatha'><p><span class='verse-line'>{}</span>"},"ja536:32.2":{"pli":"Brahmadattassa mātaraṃ; ","html":"<span class='verse-line'>{}</span>"},"ja536:32.3":{"pli":"Ohāya kosalarājaṃ, ","html":"<span class='verse-line'>{}</span>"},"ja536:32.4":{"pli":"Pañcālacaṇḍena pāpamakāsi. ","html":"<span class='verse-line'>{}</span></p>"},"ja536:33.1":{"pli":"Etā ca aññā ca akaṃsu pāpaṃ, ","html":"<p><span class='verse-line'>{}</span>"},"ja536:33.2":{"pli":"Tasmāhamitthīnaṃ na vissase nappasaṃse; ","html":"<span class='verse-line'>{}</span>"},"ja536:33.3":{"pli":"Mahī yathā jagati samānarattā, ","html":"<span class='verse-line'>{}</span>"},"ja536:33.4":{"pli":"Vasundharā itarītarā patiṭṭhā; ","html":"<span class='verse-line'>{}</span>"},"ja536:33.5":{"pli":"Sabbasahā aphandanā akuppā, ","html":"<span class='verse-line'>{}</span>"},"ja536:33.6":{"pli":"Tathitthiyo tāyo na vissase naro. ","html":"<span class='verse-line'>{}</span></p>"},"ja536:34.1":{"pli":"Sīho yathā lohitamaṃsabhojano, ","html":"<p><span class='verse-line'>{}</span>"},"ja536:34.2":{"pli":"Vāḷamigo pañcāvudho suruddho; ","html":"<span class='verse-line'>{}</span>"},"ja536:34.3":{"pli":"Pasayhakhādī parahiṃsane rato, ","html":"<span class='verse-line'>{}</span>"},"ja536:34.4":{"pli":"Tathitthiyo tāyo na vissase naro. ","html":"<span class='verse-line'>{}</span></p></blockquote>"},"ja536:35.1":{"pli":"Na khalu, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṃ vesiyo nāriyo gamaniyoti. ","html":"<p>{}</p>"},"ja536:36.1":{"pli":"Coro viya veṇikatā, madirāva diddhā vāṇijo viya vācāsanthutiyo, issasiṅghamiva viparivattāyo, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamovekantahāriyo, sikhīriva sabbabhakkhā, nadīriva sabbavāhī, anilo viya yenakāmaṃcarā, neru viya avisesakarā, visarukkho viya niccaphalitāyoti. ","html":"<p>{}"},"ja536:36.2":{"pli":"Bhavati ca panuttarettha vākyaṃ—","html":"{}</p>"},"ja536:37.1":{"pli":"Yathā coro yathā diddho, ","html":"<blockquote class='gatha'><p><span class='verse-line'>{}</span>"},"ja536:37.2":{"pli":"Vāṇijova vikatthanī; ","html":"<span class='verse-line'>{}</span>"},"ja536:37.3":{"pli":"Issasiṅghamiva parivattā, ","html":"<span class='verse-line'>{}</span>"},"ja536:37.4":{"pli":"Dujivhā urago viya. ","html":"<span class='verse-line'>{}</span></p>"},"ja536:38.1":{"pli":"Sobbhamiva paṭicchannā, ","html":"<p><span class='verse-line'>{}</span>"},"ja536:38.2":{"pli":"pātālamiva duppurā; ","html":"<span class='verse-line'>{}</span>"},"ja536:38.3":{"pli":"Rakkhasī viya duttosā, ","html":"<span class='verse-line'>{}</span>"},"ja536:38.4":{"pli":"yamovekantahāriyo. ","html":"<span class='verse-line'>{}</span></p>"},"ja536:39.1":{"pli":"Yathā sikhī nadī vāto, ","html":"<p><span class='verse-line'>{}</span>"},"ja536:39.2":{"pli":"Nerunāva samāgatā; ","html":"<span class='verse-line'>{}</span>"},"ja536:39.3":{"pli":"Visarukkho viya niccaphalā, ","html":"<span class='verse-line'>{}</span>"},"ja536:39.4":{"pli":"Nāsayanti ghare bhogaṃ; ","html":"<span class='verse-line'>{}</span>"},"ja536:39.5":{"pli":"Ratanantakaritthiyoti. ","html":"<span class='verse-line'>{}</span></p></blockquote>"},"ja536:40.1":{"pli":"Cattārimāni, samma puṇṇamukha, yāni vatthūni kicce jāte anatthacarāni bhavanti; ","html":"<p>{}"},"ja536:40.2":{"pli":"tāni parakule na vāsetabbāni—","html":"{}"},"ja536:40.3":{"pli":"goṇaṃ dhenuṃ yānaṃ bhariyā. ","html":"{}"},"ja536:40.4":{"pli":"Cattāri etāni paṇḍito dhanāni gharā na vippavāsaye. ","html":"{}</p>"},"ja536:41.1":{"pli":"Goṇaṃ dhenuñca yānañca, ","html":"<blockquote class='gatha'><p><span class='verse-line'>{}</span>"},"ja536:41.2":{"pli":"Bhariyaṃ ñātikule na vāsaye; ","html":"<span class='verse-line'>{}</span>"},"ja536:41.3":{"pli":"Bhañjanti rathaṃ ayānakā, ","html":"<span class='verse-line'>{}</span>"},"ja536:41.4":{"pli":"Ativāhena hananti puṅgavaṃ; ","html":"<span class='verse-line'>{}</span>"},"ja536:41.5":{"pli":"Dohena hananti vacchakaṃ, ","html":"<span class='verse-line'>{}</span>"},"ja536:41.6":{"pli":"Bhariyā ñātikule padussatīti. ","html":"<span class='verse-line'>{}</span></p></blockquote>"},"ja536:42.1":{"pli":"Cha imāni, samma puṇṇamukha, yāni vatthūni kicce jāte anatthacarāni bhavanti—","html":"<p>{}</p>"},"ja536:43.1":{"pli":"Aguṇaṃ dhanu ñātikule ca bhariyā, ","html":"<blockquote class='gatha'><p><span class='verse-line'>{}</span>"},"ja536:43.2":{"pli":"Pāraṃ nāvā akkhabhaggañca yānaṃ; ","html":"<span class='verse-line'>{}</span>"},"ja536:43.3":{"pli":"Dūre mitto pāpasahāyako ca, ","html":"<span class='verse-line'>{}</span>"},"ja536:43.4":{"pli":"Kicce jāte anatthacarāni bhavanti. ","html":"<span class='verse-line'>{}</span></p></blockquote>"},"ja536:44.1":{"pli":"Aṭṭhahi khalu, samma puṇṇamukha, ṭhānehi itthī sāmikaṃ avajānāti. ","html":"<p>{}"},"ja536:44.2":{"pli":"Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sabbadhanaanuppadānena—","html":"{}"},"ja536:44.3":{"pli":"imehi khalu, samma puṇṇamukha, aṭṭhahi ṭhānehi itthī sāmikaṃ avajānāti. ","html":"{}"},"ja536:44.4":{"pli":"Bhavati ca panuttarettha vākyaṃ—","html":"{}</p>"},"ja536:45.1":{"pli":"Daliddaṃ āturañcāpi, ","html":"<blockquote class='gatha'><p><span class='verse-line'>{}</span>"},"ja536:45.2":{"pli":"jiṇṇakaṃ surasoṇḍakaṃ; ","html":"<span class='verse-line'>{}</span>"},"ja536:45.3":{"pli":"Pamattaṃ muddhapattañca, ","html":"<span class='verse-line'>{}</span>"},"ja536:45.4":{"pli":"sabbakiccesu hāpanaṃ; ","html":"<span class='verse-line'>{}</span>"},"ja536:45.5":{"pli":"Sabbakāmappadānena, ","html":"<span class='verse-line'>{}</span>"},"ja536:45.6":{"pli":"avajānāti sāmikanti. ","html":"<span class='verse-line'>{}</span></p></blockquote>"},"ja536:46.1":{"pli":"Navahi khalu, samma puṇṇamukha, ṭhānehi itthī padosamāharati. ","html":"<p>{}"},"ja536:46.2":{"pli":"Ārāmagamanasīlā ca hoti, uyyānagamanasīlā ca hoti, nadītitthagamanasīlā ca hoti, ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, sadvāraṭhāyinī ca hoti—","html":"{}"},"ja536:46.3":{"pli":"imehi khalu, samma puṇṇamukha, navahi ṭhānehi itthī padosamāharatīti. ","html":"{}"},"ja536:46.4":{"pli":"Bhavati ca panuttarettha vākyaṃ—","html":"{}</p>"},"ja536:47.1":{"pli":"Ārāmasīlā ca uyyānaṃ, ","html":"<blockquote class='gatha'><p><span class='verse-line'>{}</span>"},"ja536:47.2":{"pli":"Nadī ñāti parakulaṃ; ","html":"<span class='verse-line'>{}</span>"},"ja536:47.3":{"pli":"Ādāsadussamaṇḍanamanuyuttā, ","html":"<span class='verse-line'>{}</span>"},"ja536:47.4":{"pli":"Yā citthī majjapāyinī. ","html":"<span class='verse-line'>{}</span></p>"},"ja536:48.1":{"pli":"Yā ca nillokanasīlā, ","html":"<p><span class='verse-line'>{}</span>"},"ja536:48.2":{"pli":"Yā ca sadvāraṭhāyinī; ","html":"<span class='verse-line'>{}</span>"},"ja536:48.3":{"pli":"Navahetehi ṭhānehi, ","html":"<span class='verse-line'>{}</span>"},"ja536:48.4":{"pli":"Padosamāharanti itthiyoti. ","html":"<span class='verse-line'>{}</span></p></blockquote>"},"ja536:49.1":{"pli":"Cattālīsāya khalu, samma puṇṇamukha, ṭhānehi itthī purisaṃ accācarati. ","html":"<p>{}"},"ja536:49.2":{"pli":"Vijambhati, vinamati, vilasati, vilajjati, nakhena nakhaṃ ghaṭṭeti, pādena pādaṃ akkamati, kaṭṭhena pathaviṃ vilikhati, dārakaṃ ullaṅghati ullaṅghāpeti, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ bhāsati, naccena gītena vāditena rodanena vilasitena vibhūsitena jagghati, pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati, thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ ukkhipati, oṭṭhaṃ upalikhati, jivhaṃ nillāleti, dussaṃ muñcati, dussaṃ paṭibandhati, sirasaṃ muñcati, sirasaṃ bandhati—","html":"{}"},"ja536:49.3":{"pli":"imehi khalu, samma puṇṇamukha, cattālīsāya ṭhānehi itthī purisaṃ accācarati. ","html":"{}</p>"},"ja536:50.1":{"pli":"Pañcavīsāya khalu, samma puṇṇamukha, ṭhānehi itthī paduṭṭhā veditabbā bhavati. ","html":"<p>{}"},"ja536:50.2":{"pli":"Sāmikassa pavāsaṃ vaṇṇeti, pavuṭṭhaṃ na sarati, āgataṃ nābhinandati, avaṇṇaṃ tassa bhaṇati, vaṇṇaṃ tassa na bhaṇati, anatthaṃ tassa carati, atthaṃ tassa na carati, akiccaṃ tassa karoti, kiccaṃ tassa na karoti, paridahitvā sayati, parammukhī nipajjati, parivattakajātā kho pana hoti kuṅkumiyajātā, dīghaṃ assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati, parapurisasaddaṃ sutvā kaṇṇasotaṃ vivaramodahati, nihatabhogā kho pana hoti, paṭivissakehi santhavaṃ karoti, nikkhantapādā kho pana hoti, visikhānucārinī aticārinī kho pana hoti, niccaṃ sāmike agāravā paduṭṭhamanasaṅkappā, abhiṇhaṃ dvāre tiṭṭhati, kacchāni aṅgāni thanāni dasseti, disodisaṃ gantvā pekkhati—","html":"{}"},"ja536:50.3":{"pli":"imehi khalu, samma puṇṇamukha, pañcavīsāya ṭhānehi itthī paduṭṭhā veditabbā bhavati. ","html":"{}"},"ja536:50.4":{"pli":"Bhavati ca panuttarettha vākyaṃ—","html":"{}</p>"},"ja536:51.1":{"pli":"Pavāsaṃ tassa vaṇṇeti, ","html":"<blockquote class='gatha'><p><span class='verse-line'>{}</span>"},"ja536:51.2":{"pli":"Gataṃ tassa na socati; ","html":"<span class='verse-line'>{}</span>"},"ja536:51.3":{"pli":"Disvāna patimāgataṃ nābhinandati, ","html":"<span class='verse-line'>{}</span>"},"ja536:51.4":{"pli":"Bhattāravaṇṇaṃ na kadāci bhāsati; ","html":"<span class='verse-line'>{}</span>"},"ja536:51.5":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:52.1":{"pli":"Anatthaṃ tassa carati asaññatā, ","html":"<p><span class='verse-line'>{}</span>"},"ja536:52.2":{"pli":"Atthañca hāpeti akiccakārinī; ","html":"<span class='verse-line'>{}</span>"},"ja536:52.3":{"pli":"Paridahitvā sayati parammukhī, ","html":"<span class='verse-line'>{}</span>"},"ja536:52.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:53.1":{"pli":"Parivattajātā ca bhavati kuṅkumī, ","html":"<p><span class='verse-line'>{}</span>"},"ja536:53.2":{"pli":"Dīghañca assasati dukkhavedinī; ","html":"<span class='verse-line'>{}</span>"},"ja536:53.3":{"pli":"Uccārapassāvamabhiṇhaṃ gacchati, ","html":"<span class='verse-line'>{}</span>"},"ja536:53.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:54.1":{"pli":"Vilomamācarati akiccakārinī, ","html":"<p><span class='verse-line'>{}</span>"},"ja536:54.2":{"pli":"Saddaṃ nisāmeti parassa bhāsato; ","html":"<span class='verse-line'>{}</span>"},"ja536:54.3":{"pli":"Nihatabhogā ca karoti santhavaṃ, ","html":"<span class='verse-line'>{}</span>"},"ja536:54.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:55.1":{"pli":"Kicchena laddhaṃ kasirābhataṃ dhanaṃ, ","html":"<p><span class='verse-line'>{}</span>"},"ja536:55.2":{"pli":"Vittaṃ vināseti dukkhena sambhataṃ; ","html":"<span class='verse-line'>{}</span>"},"ja536:55.3":{"pli":"Paṭivissakehi ca karoti santhavaṃ, ","html":"<span class='verse-line'>{}</span>"},"ja536:55.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:56.1":{"pli":"Nikkhantapādā visikhānucārinī, ","html":"<p><span class='verse-line'>{}</span>"},"ja536:56.2":{"pli":"Niccañca sāmimhi paduṭṭhamānasā; ","html":"<span class='verse-line'>{}</span>"},"ja536:56.3":{"pli":"Aticārinī hoti apetagāravā, ","html":"<span class='verse-line'>{}</span>"},"ja536:56.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:57.1":{"pli":"Abhikkhaṇaṃ tiṭṭhati dvāramūle, ","html":"<p><span class='verse-line'>{}</span>"},"ja536:57.2":{"pli":"Thanāni kacchāni ca dassayantī; ","html":"<span class='verse-line'>{}</span>"},"ja536:57.3":{"pli":"Disodisaṃ pekkhati bhantacittā, ","html":"<span class='verse-line'>{}</span>"},"ja536:57.4":{"pli":"Ete paduṭṭhāya bhavanti lakkhaṇā. ","html":"<span class='verse-line'>{}</span></p>"},"ja536:58.1":{"pli":"Sabbā nadī vaṅkagatī, ","html":"<p><span class='verse-line'>{}</span>"},"ja536:58.2":{"pli":"sabbe kaṭṭhamayā vanā; ","html":"<span class='verse-line'>{}</span>"},"ja536:58.3":{"pli":"Sabbitthiyo kare pāpaṃ, ","html":"<span class='verse-line'>{}</span>"},"ja536:58.4":{"pli":"labhamāne nivātake. ","html":"<span class='verse-line'>{}</span></p>"},"ja536:59.1":{"pli":"Sace labhetha khaṇaṃ vā raho vā, ","html":"<p><span class='verse-line'>{}</span>"},"ja536:59.2":{"pli":"Nivātakaṃ vāpi labhetha tādisaṃ; ","html":"<span class='verse-line'>{}</span>"},"ja536:59.3":{"pli":"Sabbāva itthī kayiruṃ nu pāpaṃ, ","html":"<span class='verse-line'>{}</span>"},"ja536:59.4":{"pli":"Aññaṃ alattha pīṭhasappināpi saddhiṃ. ","html":"<span class='verse-line'>{}</span></p>"},"ja536:60.1":{"pli":"Narānamārāmakarāsu nārisu, ","html":"<p><span class='verse-line'>{}</span>"},"ja536:60.2":{"pli":"Anekacittāsu aniggahāsu ca; ","html":"<span class='verse-line'>{}</span>"},"ja536:60.3":{"pli":"Sabbattha nāpītikarāpi ce siyā, ","html":"<span class='verse-line'>{}</span>"},"ja536:60.4":{"pli":"Na vissase titthasamā hi nāriyoti. ","html":"<span class='verse-line'>{}</span></p>"},"ja536:61.1":{"pli":"Yaṃ ve disvā kaṇḍarīkinnarānaṃ, ","html":"<p><span class='verse-line'>{}</span>"},"ja536:61.2":{"pli":"Sabbitthiyo na ramanti agāre; ","html":"<span class='verse-line'>{}</span>"},"ja536:61.3":{"pli":"Taṃ tādisaṃ maccaṃ cajitvā bhariyā, ","html":"<span class='verse-line'>{}</span>"},"ja536:61.4":{"pli":"Aññaṃ disvā purisaṃ pīṭhasappiṃ. ","html":"<span class='verse-line'>{}</span></p>"},"ja536:62.1":{"pli":"Bakassa ca bāvarikassa rañño, ","html":"<p><span class='verse-line'>{}</span>"},"ja536:62.2":{"pli":"Accantakāmānugatassa bhariyā; ","html":"<span class='verse-line'>{}</span>"},"ja536:62.3":{"pli":"Avācarī paṭṭhavasānugassa, ","html":"<span class='verse-line'>{}</span>"},"ja536:62.4":{"pli":"Kaṃ vāpi itthī nāticare tadaññaṃ. ","html":"<span class='verse-line'>{}</span></p>"},"ja536:63.1":{"pli":"Piṅgiyānī sabbalokissarassa, ","html":"<p><span class='verse-line'>{}</span>"},"ja536:63.2":{"pli":"Rañño piyā brahmadattassa bhariyā; ","html":"<span class='verse-line'>{}</span>"},"ja536:63.3":{"pli":"Avācarī paṭṭhavasānugassa, ","html":"<span class='verse-line'>{}</span>"},"ja536:63.4":{"pli":"Taṃ vāpi sā nājjhagā kāmakāminī. ","html":"<span class='verse-line'>{}</span></p>"},"ja536:64.1":{"pli":"Luddhānaṃ lahucittānaṃ, ","html":"<p><span class='verse-line'>{}</span>"},"ja536:64.2":{"pli":"Akataññūna dubbhinaṃ; ","html":"<span class='verse-line'>{}</span>"},"ja536:64.3":{"pli":"Nādevasatto puriso, ","html":"<span class='verse-line'>{}</span>"},"ja536:64.4":{"pli":"Thīnaṃ saddhātumarahati. ","html":"<span class='verse-line'>{}</span></p>"},"ja536:65.1":{"pli":"Na tā pajānanti kataṃ na kiccaṃ, ","html":"<p><span class='verse-line'>{}</span>"},"ja536:65.2":{"pli":"Na mātaraṃ pitaraṃ bhātaraṃ vā; ","html":"<span class='verse-line'>{}</span>"},"ja536:65.3":{"pli":"Anariyā samatikkantadhammā, ","html":"<span class='verse-line'>{}</span>"},"ja536:65.4":{"pli":"Sasseva cittassa vasaṃ vajanti. ","html":"<span class='verse-line'>{}</span></p>"},"ja536:66.1":{"pli":"Cirānuvuṭṭhampi piyaṃ manāpaṃ, ","html":"<p><span class='verse-line'>{}</span>"},"ja536:66.2":{"pli":"Anukampakaṃ pāṇasamampi bhattuṃ; ","html":"<span class='verse-line'>{}</span>"},"ja536:66.3":{"pli":"Āvāsu kiccesu ca naṃ jahanti, ","html":"<span class='verse-line'>{}</span>"},"ja536:66.4":{"pli":"Tasmāhamitthīnaṃ na vissasāmi. ","html":"<span class='verse-line'>{}</span></p>"},"ja536:67.1":{"pli":"Thīnañhi cittaṃ yathā vānarassa, ","html":"<p><span class='verse-line'>{}</span>"},"ja536:67.2":{"pli":"Kannappakannaṃ yathā rukkhachāyā; ","html":"<span class='verse-line'>{}</span>"},"ja536:67.3":{"pli":"Calācalaṃ hadayamitthiyānaṃ, ","html":"<span class='verse-line'>{}</span>"},"ja536:67.4":{"pli":"Cakkassa nemi viya parivattati. ","html":"<span class='verse-line'>{}</span></p>"},"ja536:68.1":{"pli":"Yadā tā passanti samekkhamānā, ","html":"<p><span class='verse-line'>{}</span>"},"ja536:68.2":{"pli":"Ādeyyarūpaṃ purisassa vittaṃ; ","html":"<span class='verse-line'>{}</span>"},"ja536:68.3":{"pli":"Saṇhāhi vācāhi nayanti menaṃ, ","html":"<span class='verse-line'>{}</span>"},"ja536:68.4":{"pli":"Kambojakā jalajeneva assaṃ. ","html":"<span class='verse-line'>{}</span></p>"},"ja536:69.1":{"pli":"Yadā na passanti samekkhamānā, ","html":"<p><span class='verse-line'>{}</span>"},"ja536:69.2":{"pli":"Ādeyyarūpaṃ purisassa vittaṃ; ","html":"<span class='verse-line'>{}</span>"},"ja536:69.3":{"pli":"Samantato naṃ parivajjayanti, ","html":"<span class='verse-line'>{}</span>"},"ja536:69.4":{"pli":"Tiṇṇo nadīpāragatova kullaṃ. ","html":"<span class='verse-line'>{}</span></p>"},"ja536:70.1":{"pli":"Silesūpamā sikhiriva sabbabhakkhā, ","html":"<p><span class='verse-line'>{}</span>"},"ja536:70.2":{"pli":"Tikkhamāyā nadīriva sīghasotā; ","html":"<span class='verse-line'>{}</span>"},"ja536:70.3":{"pli":"Sevanti hetā piyamappiyañca, ","html":"<span class='verse-line'>{}</span>"},"ja536:70.4":{"pli":"Nāvā yathā orakūlaṃ parañca. ","html":"<span class='verse-line'>{}</span></p>"},"ja536:71.1":{"pli":"Na tā ekassa na dvinnaṃ, ","html":"<p><span class='verse-line'>{}</span>"},"ja536:71.2":{"pli":"āpaṇova pasārito; ","html":"<span class='verse-line'>{}</span>"},"ja536:71.3":{"pli":"Yo tā mayhanti maññeyya, ","html":"<span class='verse-line'>{}</span>"},"ja536:71.4":{"pli":"vātaṃ jālena bādhaye. ","html":"<span class='verse-line'>{}</span></p>"},"ja536:72.1":{"pli":"Yathā nadī ca pantho ca, ","html":"<p><span class='verse-line'>{}</span>"},"ja536:72.2":{"pli":"pānāgāraṃ sabhā papā; ","html":"<span class='verse-line'>{}</span>"},"ja536:72.3":{"pli":"Evaṃ lokitthiyo nāma, ","html":"<span class='verse-line'>{}</span>"},"ja536:72.4":{"pli":"velā tāsaṃ na vijjati. ","html":"<span class='verse-line'>{}</span></p>"},"ja536:73.1":{"pli":"Ghatāsanasamā etā, ","html":"<p><span class='verse-line'>{}</span>"},"ja536:73.2":{"pli":"kaṇhasappasirūpamā; ","html":"<span class='verse-line'>{}</span>"},"ja536:73.3":{"pli":"Gāvo bahitiṇasseva, ","html":"<span class='verse-line'>{}</span>"},"ja536:73.4":{"pli":"omasanti varaṃ varaṃ. ","html":"<span class='verse-line'>{}</span></p>"},"ja536:74.1":{"pli":"Ghatāsanaṃ kuñjaraṃ kaṇhasappaṃ, ","html":"<p><span class='verse-line'>{}</span>"},"ja536:74.2":{"pli":"Muddhābhisittaṃ pamadā ca sabbā; ","html":"<span class='verse-line'>{}</span>"},"ja536:74.3":{"pli":"Ete naro niccayato bhajetha, ","html":"<span class='verse-line'>{}</span>"},"ja536:74.4":{"pli":"Tesaṃ have dubbidu sabbabhāvo. ","html":"<span class='verse-line'>{}</span></p>"},"ja536:75.1":{"pli":"Naccantavaṇṇā na bahūna kantā, ","html":"<p><span class='verse-line'>{}</span>"},"ja536:75.2":{"pli":"Na dakkhiṇā pamadā sevitabbā; ","html":"<span class='verse-line'>{}</span>"},"ja536:75.3":{"pli":"Na parassa bhariyā na dhanassa hetu, ","html":"<span class='verse-line'>{}</span>"},"ja536:75.4":{"pli":"Etitthiyo pañca na sevitabbā”. ","html":"<span class='verse-line'>{}</span></p></blockquote>"},"ja536:76.1":{"pli":"Atha khalu, bho, ānando gijjharājā kuṇālassa sakuṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—","html":"<p>{}</p>"},"ja536:77.1":{"pli":"“Puṇṇampi cemaṃ pathaviṃ dhanena, ","html":"<blockquote class='gatha'><p><span class='verse-line'>{}</span>"},"ja536:77.2":{"pli":"Dajjitthiyā puriso sammatāya; ","html":"<span class='verse-line'>{}</span>"},"ja536:77.3":{"pli":"Laddhā khaṇaṃ atimaññeyya tampi, ","html":"<span class='verse-line'>{}</span>"},"ja536:77.4":{"pli":"Tāsaṃ vasaṃ asatīnaṃ na gacche. ","html":"<span class='verse-line'>{}</span></p>"},"ja536:78.1":{"pli":"Uṭṭhāhakañcepi alīnavuttiṃ, ","html":"<p><span class='verse-line'>{}</span>"},"ja536:78.2":{"pli":"Komārabhattāraṃ piyaṃ manāpaṃ; ","html":"<span class='verse-line'>{}</span>"},"ja536:78.3":{"pli":"Āvāsu kiccesu ca naṃ jahanti, ","html":"<span class='verse-line'>{}</span>"},"ja536:78.4":{"pli":"Tasmāhamitthīnaṃ na vissasāmi. ","html":"<span class='verse-line'>{}</span></p>"},"ja536:79.1":{"pli":"Na vissase icchati manti poso, ","html":"<p><span class='verse-line'>{}</span>"},"ja536:79.2":{"pli":"Na vissase rodati me sakāse; ","html":"<span class='verse-line'>{}</span>"},"ja536:79.3":{"pli":"Sevanti hetā piyamappiyañca, ","html":"<span class='verse-line'>{}</span>"},"ja536:79.4":{"pli":"Nāvā yathā orakūlaṃ parañca. ","html":"<span class='verse-line'>{}</span></p>"},"ja536:80.1":{"pli":"Na vissase sākhapurāṇasanthataṃ, ","html":"<p><span class='verse-line'>{}</span>"},"ja536:80.2":{"pli":"Na vissase mittapurāṇacoraṃ; ","html":"<span class='verse-line'>{}</span>"},"ja536:80.3":{"pli":"Na vissase rājānaṃ sakhā mamanti, ","html":"<span class='verse-line'>{}</span>"},"ja536:80.4":{"pli":"Na vissase itthi dasanna mātaraṃ. ","html":"<span class='verse-line'>{}</span></p>"},"ja536:81.1":{"pli":"Na vissase rāmakarāsu nārisu, ","html":"<p><span class='verse-line'>{}</span>"},"ja536:81.2":{"pli":"Accantasīlāsu asaññatāsu; ","html":"<span class='verse-line'>{}</span>"},"ja536:81.3":{"pli":"Accantapemānugatassa bhariyā, ","html":"<span class='verse-line'>{}</span>"},"ja536:81.4":{"pli":"Na vissase titthasamā hi nāriyo. ","html":"<span class='verse-line'>{}</span></p>"},"ja536:82.1":{"pli":"Haneyyuṃ chindeyyuṃ chedāpeyyumpi, ","html":"<p><span class='verse-line'>{}</span>"},"ja536:82.2":{"pli":"Kaṇṭhepi chetvā rudhiraṃ piveyyuṃ; ","html":"<span class='verse-line'>{}</span>"},"ja536:82.3":{"pli":"Mā dīnakāmāsu asaññatāsu, ","html":"<span class='verse-line'>{}</span>"},"ja536:82.4":{"pli":"Bhāvaṃ kare gaṅgatitthūpamāsu. ","html":"<span class='verse-line'>{}</span></p>"},"ja536:83.1":{"pli":"Musā tāsaṃ yathā saccaṃ, ","html":"<p><span class='verse-line'>{}</span>"},"ja536:83.2":{"pli":"saccaṃ tāsaṃ yathā musā; ","html":"<span class='verse-line'>{}</span>"},"ja536:83.3":{"pli":"Gāvo bahitiṇasseva, ","html":"<span class='verse-line'>{}</span>"},"ja536:83.4":{"pli":"omasanti varaṃ varaṃ. ","html":"<span class='verse-line'>{}</span></p>"},"ja536:84.1":{"pli":"Gatenetā palobhenti, ","html":"<p><span class='verse-line'>{}</span>"},"ja536:84.2":{"pli":"pekkhitena mhitena ca; ","html":"<span class='verse-line'>{}</span>"},"ja536:84.3":{"pli":"Athopi dunnivatthena, ","html":"<span class='verse-line'>{}</span>"},"ja536:84.4":{"pli":"mañjunā bhaṇitena ca. ","html":"<span class='verse-line'>{}</span></p>"},"ja536:85.1":{"pli":"Coriyo kathinā hetā, ","html":"<p><span class='verse-line'>{}</span>"},"ja536:85.2":{"pli":"vāḷā ca lapasakkharā; ","html":"<span class='verse-line'>{}</span>"},"ja536:85.3":{"pli":"Na tā kiñci na jānanti, ","html":"<span class='verse-line'>{}</span>"},"ja536:85.4":{"pli":"yaṃ manussesu vañcanaṃ. ","html":"<span class='verse-line'>{}</span></p>"},"ja536:86.1":{"pli":"Asā lokitthiyo nāma, ","html":"<p><span class='verse-line'>{}</span>"},"ja536:86.2":{"pli":"velā tāsaṃ na vijjati; ","html":"<span class='verse-line'>{}</span>"},"ja536:86.3":{"pli":"Sārattā ca pagabbhā ca, ","html":"<span class='verse-line'>{}</span>"},"ja536:86.4":{"pli":"sikhī sabbaghaso yathā. ","html":"<span class='verse-line'>{}</span></p>"},"ja536:87.1":{"pli":"Natthitthīnaṃ piyo nāma, ","html":"<p><span class='verse-line'>{}</span>"},"ja536:87.2":{"pli":"Appiyopi na vijjati; ","html":"<span class='verse-line'>{}</span>"},"ja536:87.3":{"pli":"Sevanti hetā piyamappiyañca, ","html":"<span class='verse-line'>{}</span>"},"ja536:87.4":{"pli":"Nāvā yathā orakūlaṃ parañca. ","html":"<span class='verse-line'>{}</span></p>"},"ja536:88.1":{"pli":"Natthitthīnaṃ piyo nāma, ","html":"<p><span class='verse-line'>{}</span>"},"ja536:88.2":{"pli":"appiyopi na vijjati; ","html":"<span class='verse-line'>{}</span>"},"ja536:88.3":{"pli":"Dhanattā paṭivallanti, ","html":"<span class='verse-line'>{}</span>"},"ja536:88.4":{"pli":"latāva dumanissitā. ","html":"<span class='verse-line'>{}</span></p>"},"ja536:89.1":{"pli":"Hatthibandhaṃ assabandhaṃ, ","html":"<p><span class='verse-line'>{}</span>"},"ja536:89.2":{"pli":"Gopurisañca maṇḍalaṃ; ","html":"<span class='verse-line'>{}</span>"},"ja536:89.3":{"pli":"Chavaḍāhakaṃ pupphachaḍḍakaṃ, ","html":"<span class='verse-line'>{}</span>"},"ja536:89.4":{"pli":"Sadhanamanupatanti nāriyo. ","html":"<span class='verse-line'>{}</span></p>"},"ja536:90.1":{"pli":"Kulaputtampi jahanti akiñcanaṃ, ","html":"<p><span class='verse-line'>{}</span>"},"ja536:90.2":{"pli":"Chavakasamasadisampi; ","html":"<span class='verse-line'>{}</span>"},"ja536:90.3":{"pli":"Anugacchanti anupatanti, ","html":"<span class='verse-line'>{}</span>"},"ja536:90.4":{"pli":"Dhanahetu hi nāriyo”ti. ","html":"<span class='verse-line'>{}</span></p></blockquote>"},"ja536:91.1":{"pli":"Atha khalu, bho, nārado devabrāhmaṇo ānandassa gijjharājassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—","html":"<p>{}</p>"},"ja536:92.1":{"pli":"“Cattārome na pūrenti, ","html":"<blockquote class='gatha'><p><span class='verse-line'>{}</span>"},"ja536:92.2":{"pli":"te me suṇātha bhāsato; ","html":"<span class='verse-line'>{}</span>"},"ja536:92.3":{"pli":"Samuddo brāhmaṇo rājā, ","html":"<span class='verse-line'>{}</span>"},"ja536:92.4":{"pli":"itthī cāpi dijampati. ","html":"<span class='verse-line'>{}</span></p>"},"ja536:93.1":{"pli":"Saritā sāgaraṃ yanti, ","html":"<p><span class='verse-line'>{}</span>"},"ja536:93.2":{"pli":"yā kāci pathavissitā; ","html":"<span class='verse-line'>{}</span>"},"ja536:93.3":{"pli":"Tā samuddaṃ na pūrenti, ","html":"<span class='verse-line'>{}</span>"},"ja536:93.4":{"pli":"ūnattā hi na pūrati. ","html":"<span class='verse-line'>{}</span></p>"},"ja536:94.1":{"pli":"Brāhmaṇo ca adhīyāna, ","html":"<p><span class='verse-line'>{}</span>"},"ja536:94.2":{"pli":"vedamakkhānapañcamaṃ; ","html":"<span class='verse-line'>{}</span>"},"ja536:94.3":{"pli":"Bhiyyopi sutamiccheyya, ","html":"<span class='verse-line'>{}</span>"},"ja536:94.4":{"pli":"ūnattā hi na pūrati. ","html":"<span class='verse-line'>{}</span></p>"},"ja536:95.1":{"pli":"Rājā ca pathaviṃ sabbaṃ, ","html":"<p><span class='verse-line'>{}</span>"},"ja536:95.2":{"pli":"sasamuddaṃ sapabbataṃ; ","html":"<span class='verse-line'>{}</span>"},"ja536:95.3":{"pli":"Ajjhāvasaṃ vijinitvā, ","html":"<span class='verse-line'>{}</span>"},"ja536:95.4":{"pli":"anantaratanocitaṃ; ","html":"<span class='verse-line'>{}</span>"},"ja536:95.5":{"pli":"Pāraṃ samuddaṃ pattheti, ","html":"<span class='verse-line'>{}</span>"},"ja536:95.6":{"pli":"ūnattā hi na pūrati. ","html":"<span class='verse-line'>{}</span></p>"},"ja536:96.1":{"pli":"Ekamekāya itthiyā, ","html":"<p><span class='verse-line'>{}</span>"},"ja536:96.2":{"pli":"aṭṭhaṭṭha patino siyā; ","html":"<span class='verse-line'>{}</span>"},"ja536:96.3":{"pli":"Sūrā ca balavanto ca, ","html":"<span class='verse-line'>{}</span>"},"ja536:96.4":{"pli":"sabbakāmarasāharā; ","html":"<span class='verse-line'>{}</span>"},"ja536:96.5":{"pli":"Kareyya navame chandaṃ, ","html":"<span class='verse-line'>{}</span>"},"ja536:96.6":{"pli":"ūnattā hi na pūrati. ","html":"<span class='verse-line'>{}</span></p>"},"ja536:97.1":{"pli":"Sabbitthiyo sikhiriva sabbabhakkhā, ","html":"<p><span class='verse-line'>{}</span>"},"ja536:97.2":{"pli":"Sabbitthiyo nadīriva sabbavāhī; ","html":"<span class='verse-line'>{}</span>"},"ja536:97.3":{"pli":"Sabbitthiyo kaṇṭakānaṃva sākhā, ","html":"<span class='verse-line'>{}</span>"},"ja536:97.4":{"pli":"Sabbitthiyo dhanahetu vajanti. ","html":"<span class='verse-line'>{}</span></p>"},"ja536:98.1":{"pli":"Vātañca jālena naro parāmase, ","html":"<p><span class='verse-line'>{}</span>"},"ja536:98.2":{"pli":"Osiñcaye sāgaramekapāṇinā; ","html":"<span class='verse-line'>{}</span>"},"ja536:98.3":{"pli":"Sakena hatthena kareyya ghosaṃ, ","html":"<span class='verse-line'>{}</span>"},"ja536:98.4":{"pli":"Yo sabbabhāvaṃ pamadāsu osaje. ","html":"<span class='verse-line'>{}</span></p>"},"ja536:99.1":{"pli":"Corīnaṃ bahubuddhīnaṃ, ","html":"<p><span class='verse-line'>{}</span>"},"ja536:99.2":{"pli":"yāsu saccaṃ sudullabhaṃ; ","html":"<span class='verse-line'>{}</span>"},"ja536:99.3":{"pli":"Thīnaṃ bhāvo durājāno, ","html":"<span class='verse-line'>{}</span>"},"ja536:99.4":{"pli":"macchassevodake gataṃ. ","html":"<span class='verse-line'>{}</span></p>"},"ja536:100.1":{"pli":"Analā mudusambhāsā, ","html":"<p><span class='verse-line'>{}</span>"},"ja536:100.2":{"pli":"duppūrā tā nadīsamā; ","html":"<span class='verse-line'>{}</span>"},"ja536:100.3":{"pli":"Sīdanti naṃ viditvāna, ","html":"<span class='verse-line'>{}</span>"},"ja536:100.4":{"pli":"ārakā parivajjaye. ","html":"<span class='verse-line'>{}</span></p>"},"ja536:101.1":{"pli":"Āvaṭṭanī mahāmāyā, ","html":"<p><span class='verse-line'>{}</span>"},"ja536:101.2":{"pli":"brahmacariyavikopanā; ","html":"<span class='verse-line'>{}</span>"},"ja536:101.3":{"pli":"Sīdanti naṃ viditvāna, ","html":"<span class='verse-line'>{}</span>"},"ja536:101.4":{"pli":"ārakā parivajjaye. ","html":"<span class='verse-line'>{}</span></p>"},"ja536:102.1":{"pli":"Yaṃ etā upasevanti, ","html":"<p><span class='verse-line'>{}</span>"},"ja536:102.2":{"pli":"chandasā vā dhanena vā; ","html":"<span class='verse-line'>{}</span>"},"ja536:102.3":{"pli":"Jātavedova saṇṭhānaṃ, ","html":"<span class='verse-line'>{}</span>"},"ja536:102.4":{"pli":"khippaṃ anudahanti nan”ti. ","html":"<span class='verse-line'>{}</span></p></blockquote>"},"ja536:103.1":{"pli":"Atha khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—","html":"<p>{}</p>"},"ja536:104.1":{"pli":"“Sallape nisitakhaggapāṇinā, ","html":"<blockquote class='gatha'><p><span class='verse-line'>{}</span>"},"ja536:104.2":{"pli":"Paṇḍito api pisācadosinā; ","html":"<span class='verse-line'>{}</span>"},"ja536:104.3":{"pli":"Uggatejamuragampi āside, ","html":"<span class='verse-line'>{}</span>"},"ja536:104.4":{"pli":"Eko ekāya pamadāya nālape. ","html":"<span class='verse-line'>{}</span></p>"},"ja536:105.1":{"pli":"Lokacittamathanā hi nāriyo, ","html":"<p><span class='verse-line'>{}</span>"},"ja536:105.2":{"pli":"Naccagītabhaṇitamhitāvudhā; ","html":"<span class='verse-line'>{}</span>"},"ja536:105.3":{"pli":"Bādhayanti anupaṭṭhitassatiṃ, ","html":"<span class='verse-line'>{}</span>"},"ja536:105.4":{"pli":"Dīpe rakkhasigaṇova vāṇije. ","html":"<span class='verse-line'>{}</span></p>"},"ja536:106.1":{"pli":"Natthi tāsaṃ vinayo na saṃvaro, ","html":"<p><span class='verse-line'>{}</span>"},"ja536:106.2":{"pli":"Majjamaṃsaniratā asaññatā; ","html":"<span class='verse-line'>{}</span>"},"ja536:106.3":{"pli":"Tā gilanti purisassa pābhataṃ, ","html":"<span class='verse-line'>{}</span>"},"ja536:106.4":{"pli":"Sāgareva makaraṃ timiṅgalo. ","html":"<span class='verse-line'>{}</span></p>"},"ja536:107.1":{"pli":"Pañcakāmaguṇasātagocarā, ","html":"<p><span class='verse-line'>{}</span>"},"ja536:107.2":{"pli":"Uddhatā aniyatā asaññatā; ","html":"<span class='verse-line'>{}</span>"},"ja536:107.3":{"pli":"Osaranti pamadā pamādinaṃ, ","html":"<span class='verse-line'>{}</span>"},"ja536:107.4":{"pli":"Loṇatoyavatiyaṃva āpakā. ","html":"<span class='verse-line'>{}</span></p>"},"ja536:108.1":{"pli":"Yaṃ naraṃ upalapenti nāriyo, ","html":"<p><span class='verse-line'>{}</span>"},"ja536:108.2":{"pli":"Chandasā va ratiyā dhanena vā; ","html":"<span class='verse-line'>{}</span>"},"ja536:108.3":{"pli":"Jātavedasadisampi tādisaṃ, ","html":"<span class='verse-line'>{}</span>"},"ja536:108.4":{"pli":"Rāgadosavadhiyo dahanti naṃ. ","html":"<span class='verse-line'>{}</span></p>"},"ja536:109.1":{"pli":"Aḍḍhaṃ ñatvā purisaṃ mahaddhanaṃ, ","html":"<p><span class='verse-line'>{}</span>"},"ja536:109.2":{"pli":"Osaranti sadhanā sahattanā; ","html":"<span class='verse-line'>{}</span>"},"ja536:109.3":{"pli":"Rattacittamativeṭhayanti naṃ, ","html":"<span class='verse-line'>{}</span>"},"ja536:109.4":{"pli":"Sāla māluvalatāva kānane. ","html":"<span class='verse-line'>{}</span></p>"},"ja536:110.1":{"pli":"Tā upenti vividhena chandasā, ","html":"<p><span class='verse-line'>{}</span>"},"ja536:110.2":{"pli":"Citrabimbamukhiyo alaṅkatā; ","html":"<span class='verse-line'>{}</span>"},"ja536:110.3":{"pli":"Uhasanti pahasanti nāriyo, ","html":"<span class='verse-line'>{}</span>"},"ja536:110.4":{"pli":"Sambarova satamāyakovidā. ","html":"<span class='verse-line'>{}</span></p>"},"ja536:111.1":{"pli":"Jātarūpamaṇimuttabhūsitā, ","html":"<p><span class='verse-line'>{}</span>"},"ja536:111.2":{"pli":"Sakkatā patikulesu nāriyo; ","html":"<span class='verse-line'>{}</span>"},"ja536:111.3":{"pli":"Rakkhitā aticaranti sāmikaṃ, ","html":"<span class='verse-line'>{}</span>"},"ja536:111.4":{"pli":"Dānavaṃva hadayantarassitā. ","html":"<span class='verse-line'>{}</span></p>"},"ja536:112.1":{"pli":"Tejavāpi hi naro vicakkhaṇo, ","html":"<p><span class='verse-line'>{}</span>"},"ja536:112.2":{"pli":"Sakkato bahujanassa pūjito; ","html":"<span class='verse-line'>{}</span>"},"ja536:112.3":{"pli":"Nārinaṃ vasagato na bhāsati, ","html":"<span class='verse-line'>{}</span>"},"ja536:112.4":{"pli":"Rāhunā upahatova candimā. ","html":"<span class='verse-line'>{}</span></p>"},"ja536:113.1":{"pli":"Yaṃ kareyya kupito diso disaṃ, ","html":"<p><span class='verse-line'>{}</span>"},"ja536:113.2":{"pli":"Duṭṭhacitto vasamāgataṃ ariṃ; ","html":"<span class='verse-line'>{}</span>"},"ja536:113.3":{"pli":"Tena bhiyyo byasanaṃ nigacchati, ","html":"<span class='verse-line'>{}</span>"},"ja536:113.4":{"pli":"Nārinaṃ vasagato apekkhavā. ","html":"<span class='verse-line'>{}</span></p>"},"ja536:114.1":{"pli":"Kesalūnanakhachinnatajjitā, ","html":"<p><span class='verse-line'>{}</span>"},"ja536:114.2":{"pli":"Pādapāṇikasadaṇḍatāḷitā; ","html":"<span class='verse-line'>{}</span>"},"ja536:114.3":{"pli":"Hīnamevupagatā hi nāriyo, ","html":"<span class='verse-line'>{}</span>"},"ja536:114.4":{"pli":"Tā ramanti kuṇapeva makkhikā. ","html":"<span class='verse-line'>{}</span></p>"},"ja536:115.1":{"pli":"Tā kulesu visikhantaresu vā, ","html":"<p><span class='verse-line'>{}</span>"},"ja536:115.2":{"pli":"Rājadhāninigamesu vā puna; ","html":"<span class='verse-line'>{}</span>"},"ja536:115.3":{"pli":"Oḍḍitaṃ namucipāsavākaraṃ, ","html":"<span class='verse-line'>{}</span>"},"ja536:115.4":{"pli":"Cakkhumā parivajje sukhatthiko. ","html":"<span class='verse-line'>{}</span></p>"},"ja536:116.1":{"pli":"Ossajitva kusalaṃ tapoguṇaṃ, ","html":"<p><span class='verse-line'>{}</span>"},"ja536:116.2":{"pli":"Yo anariyacaritāni mācari; ","html":"<span class='verse-line'>{}</span>"},"ja536:116.3":{"pli":"Devatāhi nirayaṃ nimissati, ","html":"<span class='verse-line'>{}</span>"},"ja536:116.4":{"pli":"Chedagāmimaṇiyaṃva vāṇijo. ","html":"<span class='verse-line'>{}</span></p>"},"ja536:117.1":{"pli":"So idha garahito parattha ca, ","html":"<p><span class='verse-line'>{}</span>"},"ja536:117.2":{"pli":"Dummatī upahato sakammunā; ","html":"<span class='verse-line'>{}</span>"},"ja536:117.3":{"pli":"Gacchatī aniyato gaḷāgaḷaṃ, ","html":"<span class='verse-line'>{}</span>"},"ja536:117.4":{"pli":"Duṭṭhagadrabharathova uppathe. ","html":"<span class='verse-line'>{}</span></p>"},"ja536:118.1":{"pli":"So upeti nirayaṃ patāpanaṃ, ","html":"<p><span class='verse-line'>{}</span>"},"ja536:118.2":{"pli":"Sattisimbalivanañca āyasaṃ; ","html":"<span class='verse-line'>{}</span>"},"ja536:118.3":{"pli":"Āvasitvā tiracchānayoniyaṃ, ","html":"<span class='verse-line'>{}</span>"},"ja536:118.4":{"pli":"Petarājavisayaṃ na muñcati. ","html":"<span class='verse-line'>{}</span></p>"},"ja536:119.1":{"pli":"Dibyakhiḍḍaratiyo ca nandane, ","html":"<p><span class='verse-line'>{}</span>"},"ja536:119.2":{"pli":"Cakkavatticaritañca mānuse; ","html":"<span class='verse-line'>{}</span>"},"ja536:119.3":{"pli":"Nāsayanti pamadā pamādinaṃ, ","html":"<span class='verse-line'>{}</span>"},"ja536:119.4":{"pli":"Duggatiñca paṭipādayanti naṃ. ","html":"<span class='verse-line'>{}</span></p>"},"ja536:120.1":{"pli":"Dibyakhiḍḍaratiyo na dullabhā, ","html":"<p><span class='verse-line'>{}</span>"},"ja536:120.2":{"pli":"Cakkavatticaritañca mānuse; ","html":"<span class='verse-line'>{}</span>"},"ja536:120.3":{"pli":"Soṇṇabyamhanilayā ca accharā, ","html":"<span class='verse-line'>{}</span>"},"ja536:120.4":{"pli":"Ye caranti pamadāhanatthikā. ","html":"<span class='verse-line'>{}</span></p>"},"ja536:121.1":{"pli":"Kāmadhātusamatikkamā gati, ","html":"<p><span class='verse-line'>{}</span>"},"ja536:121.2":{"pli":"Rūpadhātuyā bhāvo na dullabho; ","html":"<span class='verse-line'>{}</span>"},"ja536:121.3":{"pli":"Vītarāgavisayūpapatti yā, ","html":"<span class='verse-line'>{}</span>"},"ja536:121.4":{"pli":"Ye caranti pamadāhanatthikā. ","html":"<span class='verse-line'>{}</span></p>"},"ja536:122.1":{"pli":"Sabbadukkhasamatikkamaṃ sivaṃ, ","html":"<p><span class='verse-line'>{}</span>"},"ja536:122.2":{"pli":"Accantamacalitaṃ asaṅkhataṃ; ","html":"<span class='verse-line'>{}</span>"},"ja536:122.3":{"pli":"Nibbutehi sucihī na dullabhaṃ, ","html":"<span class='verse-line'>{}</span>"},"ja536:122.4":{"pli":"Ye caranti pamadāhanatthikā”ti. ","html":"<span class='verse-line'>{}</span></p>"},"ja536:123.1":{"pli":"“Kuṇālohaṃ tadā āsiṃ, ","html":"<p><span class='verse-line'>{}</span>"},"ja536:123.2":{"pli":"udāyī phussakokilo; ","html":"<span class='verse-line'>{}</span>"},"ja536:123.3":{"pli":"Ānando gijjharājāsi, ","html":"<span class='verse-line'>{}</span>"},"ja536:123.4":{"pli":"sāriputto ca nārado; ","html":"<span class='verse-line'>{}</span>"},"ja536:123.5":{"pli":"Parisā buddhaparisā, ","html":"<span class='verse-line'>{}</span>"},"ja536:123.6":{"pli":"evaṃ dhāretha jātakan”ti. ","html":"<span class='verse-line'>{}</span></p></blockquote>"},"ja536:124.1":{"pli":"Kuṇālajātakaṃ catutthaṃ. ","html":"<p class='endsutta'>{}</p></article>"}}}