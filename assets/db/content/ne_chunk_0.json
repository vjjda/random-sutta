{"ne1":{"ne1:0.1":{"pli":"Netti ","html":"<article id='ne1'><header><ul><li class='division'>{}</li></ul>"},"ne1:0.2":{"pli":"1. Saṅgahavāra ","html":"<h1 class='sutta-title'>{}</h1></header>"},"ne1:0.3":{"pli":"Namo tassa Bhagavato Arahato Sammāsambuddhassa. ","html":"<p class='namo'>{}</p>"},"ne1:1.1":{"pli":"Yaṃ loko pūjayate, ","html":"<blockquote class='gatha'><p><span class='verse-line'>{}</span>"},"ne1:1.2":{"pli":"Salokapālo sadā namassati ca; ","html":"<span class='verse-line'>{}</span>"},"ne1:1.3":{"pli":"Tasseta sāsanavaraṃ, ","html":"<span class='verse-line'>{}</span>"},"ne1:1.4":{"pli":"Vidūhi ñeyyaṃ naravarassa. ","html":"<span class='verse-line'>{}</span></p>"},"ne1:2.1":{"pli":"Dvādasa padāni suttaṃ, ","html":"<p><span class='verse-line'>{}</span>"},"ne1:2.2":{"pli":"Taṃ sabbaṃ byañjanañca attho ca; ","html":"<span class='verse-line'>{}</span>"},"ne1:2.3":{"pli":"Taṃ viññeyyaṃ ubhayaṃ, ","html":"<span class='verse-line'>{}</span>"},"ne1:2.4":{"pli":"Ko attho byañjanaṃ katamaṃ. ","html":"<span class='verse-line'>{}</span></p>"},"ne1:3.1":{"pli":"Soḷasahārā netti, ","html":"<p><span class='verse-line'>{}</span>"},"ne1:3.2":{"pli":"Pañcanayā sāsanassa pariyeṭṭhi; ","html":"<span class='verse-line'>{}</span>"},"ne1:3.3":{"pli":"Aṭṭhārasamūlapadā, ","html":"<span class='verse-line'>{}</span>"},"ne1:3.4":{"pli":"Mahakaccānena niddiṭṭhā. ","html":"<span class='verse-line'>{}</span></p>"},"ne1:4.1":{"pli":"Hārā byañjanavicayo, ","html":"<p><span class='verse-line'>{}</span>"},"ne1:4.2":{"pli":"Suttassa nayā tayo ca suttattho; ","html":"<span class='verse-line'>{}</span>"},"ne1:4.3":{"pli":"Ubhayaṃ pariggahītaṃ, ","html":"<span class='verse-line'>{}</span>"},"ne1:4.4":{"pli":"Vuccati suttaṃ yathāsuttaṃ. ","html":"<span class='verse-line'>{}</span></p>"},"ne1:5.1":{"pli":"Yā ceva desanā yañca, ","html":"<p><span class='verse-line'>{}</span>"},"ne1:5.2":{"pli":"Desitaṃ ubhayameva viññeyyaṃ; ","html":"<span class='verse-line'>{}</span>"},"ne1:5.3":{"pli":"Tatrāyamānupubbī, ","html":"<span class='verse-line'>{}</span>"},"ne1:5.4":{"pli":"Navavidhasuttantapariyeṭṭhīti. ","html":"<span class='verse-line'>{}</span></p></blockquote>"},"ne1:5.5":{"pli":"Saṅgahavāro. ","html":"<p class='endsutta'>{}</p></article>"}},"ne10":{"ne10:0.1":{"pli":"Netti ","html":"<article id='ne10'><header><ul><li class='division'>{}</li>"},"ne10:0.2":{"pli":"Paṭiniddesavāra ","html":"<li>{}</li>"},"ne10:0.3":{"pli":"Vibhaṅga 7 ","html":"<li>{}</li></ul>"},"ne10:0.4":{"pli":"Āvaṭṭahāravibhaṅga ","html":"<h1 class='sutta-title'>{}</h1></header>"},"ne10:1.1":{"pli":"Tattha katamo āvaṭṭo hāro? ","html":"<p>{}"},"ne10:1.2":{"pli":"“Ekamhi padaṭṭhāne”ti ayaṃ. ","html":"{}</p>"},"ne10:2.1":{"pli":"“Ārambhatha nikkamatha, ","html":"<blockquote class='gatha'><p><span class='verse-line'>{}</span>"},"ne10:2.2":{"pli":"Yuñjatha buddhasāsane; ","html":"<span class='verse-line'>{}</span>"},"ne10:2.3":{"pli":"Dhunātha maccuno senaṃ, ","html":"<span class='verse-line'>{}</span>"},"ne10:2.4":{"pli":"Naḷāgāraṃva kuñjaro”ti. ","html":"<span class='verse-line'>{}</span></p></blockquote>"},"ne10:3.1":{"pli":"“Ārambhatha nikkamathā”ti vīriyassa padaṭṭhānaṃ. ","html":"<p>{}"},"ne10:3.2":{"pli":"“Yuñjatha buddhasāsane”ti samādhissa padaṭṭhānaṃ. ","html":"{}"},"ne10:3.3":{"pli":"“Dhunātha maccuno senaṃ, naḷāgāraṃva kuñjaro”ti paññāya padaṭṭhānaṃ. ","html":"{}"},"ne10:3.4":{"pli":"“Ārambhatha nikkamathā”ti vīriyindriyassa padaṭṭhānaṃ. ","html":"{}"},"ne10:3.5":{"pli":"“Yuñjatha buddhasāsane”ti samādhindriyassa padaṭṭhānaṃ. ","html":"{}"},"ne10:3.6":{"pli":"“Dhunātha maccuno senaṃ, naḷāgāraṃva kuñjaro”ti paññindriyassa padaṭṭhānaṃ. ","html":"{}"},"ne10:3.7":{"pli":"Imāni padaṭṭhānāni desanā. ","html":"{}</p>"},"ne10:4.1":{"pli":"Ayuñjantānaṃ vā sattānaṃ yoge, yuñjantānaṃ vā ārambho. ","html":"<p>{}</p>"},"ne10:5.1":{"pli":"Tattha ye na yuñjanti, te pamādamūlakā na yuñjanti. ","html":"<p>{}"},"ne10:5.2":{"pli":"So pamādo duvidho taṇhāmūlako avijjāmūlako ca. ","html":"{}"},"ne10:5.3":{"pli":"Tattha avijjāmūlako yena aññāṇena nivuto ñeyyaṭṭhānaṃ nappajānāti pañcakkhandhā uppādavayadhammāti, ayaṃ avijjāmūlako. ","html":"{}"},"ne10:5.4":{"pli":"Yo taṇhāmūlako, so tividho anuppannānaṃ bhogānaṃ uppādāya pariyesanto pamādaṃ āpajjati, uppannānaṃ bhogānaṃ ārakkhanimittaṃ paribhoganimittañca pamādaṃ āpajjati ayaṃ loke catubbidho pamādo ekavidho avijjāya tividho taṇhāya. ","html":"{}"},"ne10:5.5":{"pli":"Tattha avijjāya nāmakāyo padaṭṭhānaṃ. ","html":"{}"},"ne10:5.6":{"pli":"Taṇhāya rūpakāyo padaṭṭhānaṃ. ","html":"{}"},"ne10:5.7":{"pli":"Taṃ kissa hetu, rūpīsu bhavesu ajjhosānaṃ, arūpīsu sammoho? ","html":"{}"},"ne10:5.8":{"pli":"Tattha rūpakāyo rūpakkhandho nāmakāyo cattāro arūpino khandhā. ","html":"{}"},"ne10:5.9":{"pli":"Ime pañcakkhandhā katamena upādānena saupādānā, taṇhāya ca avijjāya ca? ","html":"{}"},"ne10:5.10":{"pli":"Tattha taṇhā dve upādānāni kāmupādānañca sīlabbatupādānañca. ","html":"{}"},"ne10:5.11":{"pli":"Avijjā dve upādānāni diṭṭhupādānañca attavādupādānañca. ","html":"{}"},"ne10:5.12":{"pli":"Imehi catūhi upādānehi ye saupādānā khandhā, idaṃ dukkhaṃ. ","html":"{}"},"ne10:5.13":{"pli":"Cattāri upādānāni, ayaṃ samudayo. ","html":"{}"},"ne10:5.14":{"pli":"Pañcakkhandhā dukkhaṃ. ","html":"{}"},"ne10:5.15":{"pli":"Tesaṃ bhagavā pariññāya pahānāya ca dhammaṃ deseti dukkhassa pariññāya samudayassa pahānāya. ","html":"{}</p>"},"ne10:6.1":{"pli":"Tattha yo tividho taṇhāmūlako pamādo anuppannānaṃ bhogānaṃ uppādāya pariyesati, uppannānaṃ bhogānaṃ ārakkhaṇañca karoti paribhoganimittañca, tassa sampaṭivedhena rakkhaṇā paṭisaṃharaṇā, ayaṃ samatho. ","html":"<p>{}</p>"},"ne10:7.1":{"pli":"So kathaṃ bhavati? ","html":"<p>{}"},"ne10:7.2":{"pli":"Yadā jānāti kāmānaṃ assādañca assādato ādīnavañca ādīnavato nissaraṇañca nissaraṇato okārañca saṅkilesañca vodānañca nekkhamme ca ānisaṃsaṃ. ","html":"{}"},"ne10:7.3":{"pli":"Tattha yā vīmaṃsā upaparikkhā ayaṃ vipassanā. ","html":"{}"},"ne10:7.4":{"pli":"Ime dve dhammā bhāvanāpāripūriṃ gacchanti samatho ca vipassanā ca. ","html":"{}"},"ne10:7.5":{"pli":"Imesu dvīsu dhammesu bhāviyamānesu dve dhammā pahīyanti taṇhā ca avijjā ca, imesu dvīsu dhammesu pahīnesu cattāri upādānāni nirujjhanti. ","html":"{}"},"ne10:7.6":{"pli":"Upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. ","html":"{}"},"ne10:7.7":{"pli":"Evametassa kevalassa dukkhakkhandhassa nirodho hoti. ","html":"{}"},"ne10:7.8":{"pli":"Iti purimakāni ca dve saccāni dukkhaṃ samudayo ca, samatho ca vipassanā ca maggo. ","html":"{}"},"ne10:7.9":{"pli":"Bhavanirodho nibbānaṃ imāni cattāri saccāni. ","html":"{}"},"ne10:7.10":{"pli":"Tenāha bhagavā “ārambhatha nikkamathā”ti. ","html":"{}</p>"},"ne10:8.1":{"pli":"“Yathāpi mūle anupaddave daḷhe, ","html":"<blockquote class='gatha'><p><span class='verse-line'>{}</span>"},"ne10:8.2":{"pli":"Chinnopi rukkho punareva rūhati; ","html":"<span class='verse-line'>{}</span>"},"ne10:8.3":{"pli":"Evampi taṇhānusaye anūhate, ","html":"<span class='verse-line'>{}</span>"},"ne10:8.4":{"pli":"Nibbattatī dukkhamidaṃ punappunaṃ”. ","html":"<span class='verse-line'>{}</span></p></blockquote>"},"ne10:9.1":{"pli":"Ayaṃ taṇhānusayo. ","html":"<p>{}"},"ne10:9.2":{"pli":"Katamassā taṇhāya? ","html":"{}"},"ne10:9.3":{"pli":"Bhavataṇhāya. ","html":"{}"},"ne10:9.4":{"pli":"Yo etassa dhammassa paccayo ayaṃ avijjā. ","html":"{}"},"ne10:9.5":{"pli":"Avijjāpaccayā hi bhavataṇhā. ","html":"{}"},"ne10:9.6":{"pli":"Ime dve kilesā taṇhā ca avijjā ca. ","html":"{}"},"ne10:9.7":{"pli":"Tāni cattāri upādānāni tehi catūhi upādānehi ye saupādānā khandhā, idaṃ dukkhaṃ. ","html":"{}"},"ne10:9.8":{"pli":"Cattāri upādānāni ayaṃ samudayo. ","html":"{}"},"ne10:9.9":{"pli":"Pañcakkhandhā dukkhaṃ. ","html":"{}"},"ne10:9.10":{"pli":"Tesaṃ bhagavā pariññāya ca pahānāya ca dhammaṃ deseti dukkhassa pariññāya samudayassa pahānāya. ","html":"{}</p>"},"ne10:10.1":{"pli":"Yena taṇhānusayaṃ samūhanati, ayaṃ samatho. ","html":"<p>{}"},"ne10:10.2":{"pli":"Yena taṇhānusayassa paccayaṃ avijjaṃ vārayati, ayaṃ vipassanā. ","html":"{}"},"ne10:10.3":{"pli":"Ime dve dhammā bhāvanāpāripūriṃ gacchanti samatho ca vipassanā ca. ","html":"{}"},"ne10:10.4":{"pli":"Tattha samathassa phalaṃ rāgavirāgā cetovimutti, vipassanāya phalaṃ avijjāvirāgā paññāvimutti. ","html":"{}"},"ne10:10.5":{"pli":"Iti purimakāni ca dve saccāni dukkhaṃ samudayo ca, samatho vipassanā ca maggo, dve ca vimuttiyo nirodho. ","html":"{}"},"ne10:10.6":{"pli":"Imāni cattāri saccāni. ","html":"{}"},"ne10:10.7":{"pli":"Tenāha bhagavā “yathāpi mūle”ti. ","html":"{}</p>"},"ne10:11.1":{"pli":"“Sabbapāpassa akaraṇaṃ, ","html":"<blockquote class='gatha'><p><span class='verse-line'>{}</span>"},"ne10:11.2":{"pli":"kusalassa upasampadā; ","html":"<span class='verse-line'>{}</span>"},"ne10:11.3":{"pli":"Sacittapariyodāpanaṃ, ","html":"<span class='verse-line'>{}</span>"},"ne10:11.4":{"pli":"etaṃ buddhāna sāsanan”ti. ","html":"<span class='verse-line'>{}</span></p></blockquote>"},"ne10:12.1":{"pli":"Sabbapāpaṃ nāma tīṇi duccaritāni kāyaduccaritaṃ vacīduccaritaṃ manoduccaritaṃ, te dasa akusalakammapathā pāṇātipāto adinnādānaṃ kāmesumicchācāro musāvādo pisuṇā vācā pharusā vācā samphappalāpo abhijjhā byāpādo micchādiṭṭhi, tāni dve kammāni cetanā cetasikañca. ","html":"<p>{}"},"ne10:12.2":{"pli":"Tattha yo ca pāṇātipāto yā ca pisuṇā vācā yā ca pharusā vācā, idaṃ dosasamuṭṭhānaṃ. ","html":"{}"},"ne10:12.3":{"pli":"Yañca adinnādānaṃ yo ca kāmesumicchācāro yo ca musāvādo, idaṃ lobhasamuṭṭhānaṃ, yo samphappalāpo, idaṃ mohasamuṭṭhānaṃ. ","html":"{}"},"ne10:12.4":{"pli":"Imāni satta kāraṇāni cetanākammaṃ. ","html":"{}"},"ne10:12.5":{"pli":"Yā abhijjhā, ayaṃ lobho akusalamūlaṃ. ","html":"{}"},"ne10:12.6":{"pli":"Yo byāpādo, ayaṃ doso akusalamūlaṃ. ","html":"{}"},"ne10:12.7":{"pli":"Yā micchādiṭṭhi, ayaṃ micchāmaggo. ","html":"{}"},"ne10:12.8":{"pli":"Imāni tīṇi kāraṇāni cetasikakammaṃ. ","html":"{}"},"ne10:12.9":{"pli":"Tenāha “cetanākammaṃ cetasikakamman”ti. ","html":"{}</p>"},"ne10:13.1":{"pli":"Akusalamūlaṃ payogaṃ gacchantaṃ catubbidhaṃ agatiṃ gacchati chandā dosā bhayā mohā. ","html":"<p>{}"},"ne10:13.2":{"pli":"Tattha yaṃ chandā agatiṃ gacchati, idaṃ lobhasamuṭṭhānaṃ. ","html":"{}"},"ne10:13.3":{"pli":"Yaṃ dosā agatiṃ gacchati, idaṃ dosasamuṭṭhānaṃ. ","html":"{}"},"ne10:13.4":{"pli":"Yaṃ bhayā ca mohā ca agatiṃ gacchati, idaṃ mohasamuṭṭhānaṃ. ","html":"{}"},"ne10:13.5":{"pli":"Tattha lobho asubhāya pahīyati. ","html":"{}"},"ne10:13.6":{"pli":"Doso mettāya. ","html":"{}"},"ne10:13.7":{"pli":"Moho paññāya. ","html":"{}"},"ne10:13.8":{"pli":"Tathā lobho upekkhāya pahīyati. ","html":"{}"},"ne10:13.9":{"pli":"Doso mettāya ca karuṇāya ca. ","html":"{}"},"ne10:13.10":{"pli":"Moho muditāya pahānaṃ abbhatthaṃ gacchati. ","html":"{}"},"ne10:13.11":{"pli":"Tenāha bhagavā “sabbapāpassa akaraṇan”ti. ","html":"{}</p>"},"ne10:14.1":{"pli":"Sabbapāpaṃ nāma aṭṭha micchattāni micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi, idaṃ vuccati sabbapāpaṃ. ","html":"<p>{}"},"ne10:14.2":{"pli":"Imesaṃ aṭṭhannaṃ micchattānaṃ yā akiriyā akaraṇaṃ anajjhācāro, idaṃ vuccati sabbapāpassa akaraṇaṃ. ","html":"{}</p>"},"ne10:15.1":{"pli":"Aṭṭhasu micchattesu pahīnesu aṭṭha sammattāni sampajjanti. ","html":"<p>{}"},"ne10:15.2":{"pli":"Aṭṭhannaṃ sammattānaṃ yā kiriyā karaṇaṃ sampādanaṃ, ayaṃ vuccati kusalassa upasampadā. ","html":"{}"},"ne10:15.3":{"pli":"Sacittapariyodāpananti atītassa maggassa bhāvanākiriyaṃ dassayati, citte pariyodāpite pañcakkhandhā pariyodāpitā bhavanti, evañhi bhagavā āha—","html":"{}"},"ne10:15.4":{"pli":"“cetovisuddhatthaṃ, bhikkhave, tathāgate brahmacariyaṃ vussatī”ti. ","html":"{}"},"ne10:15.5":{"pli":"Duvidhā hi pariyodāpanā nīvaraṇappahānañca anusayasamugghāto ca. ","html":"{}"},"ne10:15.6":{"pli":"Dve pariyodāpanabhūmiyo dassanabhūmi ca, bhāvanābhūmi ca, tattha yaṃ paṭivedhena pariyodāpeti, idaṃ dukkhaṃ. ","html":"{}"},"ne10:15.7":{"pli":"Yato pariyodāpeti, ayaṃ samudayo. ","html":"{}"},"ne10:15.8":{"pli":"Yena pariyodāpeti, ayaṃ maggo. ","html":"{}"},"ne10:15.9":{"pli":"Yaṃ pariyodāpitaṃ, ayaṃ nirodho. ","html":"{}"},"ne10:15.10":{"pli":"Imāni cattāri saccāni. ","html":"{}"},"ne10:15.11":{"pli":"Tenāha bhagavā “sabbapāpassa akaraṇan”ti. ","html":"{}</p>"},"ne10:16.1":{"pli":"“Dhammo have rakkhati dhammacāriṃ, ","html":"<blockquote class='gatha'><p><span class='verse-line'>{}</span>"},"ne10:16.2":{"pli":"Chattaṃ mahantaṃ yatha vassakāle; ","html":"<span class='verse-line'>{}</span>"},"ne10:16.3":{"pli":"Esānisaṃso dhamme suciṇṇe, ","html":"<span class='verse-line'>{}</span>"},"ne10:16.4":{"pli":"Na duggatiṃ gacchati dhammacārī”ti. ","html":"<span class='verse-line'>{}</span></p></blockquote>"},"ne10:17.1":{"pli":"Dhammo nāma duvidho indriyasaṃvaro maggo ca. ","html":"<p>{}"},"ne10:17.2":{"pli":"Duggati nāma duvidhā devamanusse vā upanidhāya apāyā duggati, nibbānaṃ vā upanidhāya sabbā upapattiyo duggati. ","html":"{}"},"ne10:17.3":{"pli":"Tattha yā saṃvarasīle akhaṇḍakāritā, ayaṃ dhammo suciṇṇo apāyehi rakkhati. ","html":"{}"},"ne10:17.4":{"pli":"Evaṃ bhagavā āha—","html":"{}"},"ne10:17.5":{"pli":"“dvemā, bhikkhave, sīlavato gatiyo devā ca manussā ca”. ","html":"{}"},"ne10:17.6":{"pli":"Evañca nāḷandāyaṃ nigame asibandhakaputto gāmaṇi bhagavantaṃ etadavoca—","html":"{}</p>"},"ne10:18.1":{"pli":"“Brāhmaṇā, bhante, pacchābhūmakā kāmaṇḍalukā sevālamālikā udakorohakā aggiparicārakā, te mataṃ kālaṅkataṃ uyyāpenti nāma, saññāpenti nāma, saggaṃ nāma okkāmenti. ","html":"<p>{}"},"ne10:18.2":{"pli":"Bhagavā pana, bhante, arahaṃ sammāsambuddho pahoti tathā kātuṃ, yathā sabbo loko kāyassa bhedā paraṃ maraṇā sugatiṃ saggaṃ lokaṃ upapajjeyyā”ti. ","html":"{}</p>"},"ne10:19.1":{"pli":"“Tena hi, gāmaṇi, taññevettha paṭipucchissāmi, yathā te khameyya, tathā naṃ byākareyyāsīti. ","html":"<p>{}</p>"},"ne10:20.1":{"pli":"Taṃ kiṃ maññasi, gāmaṇi, idhassa puriso pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko, tamenaṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṃ puriso kāyassa bhedā paraṃ maraṇā sugatiṃ saggaṃ lokaṃ upapajjatū’ti. ","html":"<p>{}"},"ne10:20.2":{"pli":"Taṃ kiṃ maññasi, gāmaṇi, api nu so puriso mahato janakāyassa āyācanahetu vā thomanahetuvā pañjalikaṃ anuparisakkanahetu vā kāyassa bhedā paraṃ maraṇā sugatiṃ saggaṃ lokaṃ upapajjeyyā”ti. ","html":"{}"},"ne10:20.3":{"pli":"“No hetaṃ, bhante”. ","html":"{}</p>"},"ne10:21.1":{"pli":"“Seyyathāpi, gāmaṇi, puriso mahatiṃ puthusilaṃ gambhīre udakarahade pakkhipeyya, tamenaṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ummujja, bho, puthusile, uplava bho puthusile, thalamuplava, bho puthusile’ti. ","html":"<p>{}"},"ne10:21.2":{"pli":"Taṃ kiṃ maññasi, gāmaṇi, api nu sā mahatī puthusilā mahato janakāyassa āyācanahetu vā thomanahetu vā pañjalikaṃ anuparisakkanahetu vā ummujjeyya vā uplaveyya vā thalaṃ vā uplaveyyā”ti. ","html":"{}"},"ne10:21.3":{"pli":"“No hetaṃ, bhante”. ","html":"{}"},"ne10:21.4":{"pli":"“Evameva kho, gāmaṇi, yo so puriso pāṇātipātī …pe… ","html":"{}"},"ne10:21.5":{"pli":"micchādiṭṭhiko, kiñcāpi naṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṃ puriso kāyassa bhedā paraṃ maraṇā sugatiṃ saggaṃ lokaṃ upapajjatū’ti. ","html":"{}"},"ne10:21.6":{"pli":"Atha kho so puriso kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. ","html":"{}</p>"},"ne10:22.1":{"pli":"Taṃ kiṃ maññasi, gāmaṇi, idhassa puriso pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko, tamenaṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṃ puriso kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatū’ti. ","html":"<p>{}"},"ne10:22.2":{"pli":"Taṃ kiṃ maññasi, gāmaṇi, api nu so puriso mahato janakāyassa āyācanahetu vā thomanahetu vā pañjalikaṃ anuparisakkanahetu vā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyā”ti. ","html":"{}"},"ne10:22.3":{"pli":"“No hetaṃ, bhante”. ","html":"{}</p>"},"ne10:23.1":{"pli":"“Seyyathāpi, gāmaṇi, puriso sappikumbhaṃ vā telakumbhaṃ vā gambhīre udakarahade ogāhetvā bhindeyya. ","html":"<p>{}"},"ne10:23.2":{"pli":"Tatra yāssa sakkharakaṭhalaṃ, sā adhogāmī assa. ","html":"{}"},"ne10:23.3":{"pli":"Yañca khvassa tatra sappi vā telaṃ vā, taṃ uddhaṅgāmi assa. ","html":"{}"},"ne10:23.4":{"pli":"Tamenaṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘osīda, bho sappitela, saṃsīda, bho sappitela, adho gaccha, bho sappitelā’ti. ","html":"{}"},"ne10:23.5":{"pli":"Taṃ kiṃ maññasi gāmaṇi, api nu taṃ sappitelaṃ mahato janakāyassa āyācanahetu vā thomanahetu vā pañjalikaṃ anuparisakkanahetu vā ‘osīdeyya vā saṃsīdeyya vā adho vā gaccheyyā’”ti. ","html":"{}"},"ne10:23.6":{"pli":"“No hetaṃ, bhante”. ","html":"{}</p>"},"ne10:24.1":{"pli":"“Evameva kho, gāmaṇi, yo so puriso pāṇātipātā paṭivirato …pe… ","html":"<p>{}"},"ne10:24.2":{"pli":"sammādiṭṭhiko, kiñcāpi naṃ mahā janakāyo saṅgamma samāgamma āyāceyya thomeyya pañjaliko anuparisakkeyya ‘ayaṃ puriso kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatū’”ti. ","html":"{}"},"ne10:24.3":{"pli":"Atha kho so puriso kāyassa bhedā paraṃ maraṇā sugatiṃ saggaṃ lokaṃ upapajjeyya. ","html":"{}"},"ne10:24.4":{"pli":"Iti dhammo suciṇṇo apāyehi rakkhati. ","html":"{}"},"ne10:24.5":{"pli":"Tattha yā maggassa tikkhatā adhimattatā, ayaṃ dhammo suciṇṇo sabbāhi upapattīhi rakkhati. ","html":"{}"},"ne10:24.6":{"pli":"Evaṃ bhagavā āha—","html":"{}</p>"},"ne10:25.1":{"pli":"“Tasmā rakkhitacittassa, ","html":"<blockquote class='gatha'><p><span class='verse-line'>{}</span>"},"ne10:25.2":{"pli":"sammāsaṅkappagocaro; ","html":"<span class='verse-line'>{}</span>"},"ne10:25.3":{"pli":"Sammādiṭṭhipurekkhāro, ","html":"<span class='verse-line'>{}</span>"},"ne10:25.4":{"pli":"ñatvāna udayabbayaṃ; ","html":"<span class='verse-line'>{}</span>"},"ne10:25.5":{"pli":"Thinamiddhābhibhū bhikkhu, ","html":"<span class='verse-line'>{}</span>"},"ne10:25.6":{"pli":"sabbā duggatiyo jahe”ti. ","html":"<span class='verse-line'>{}</span></p></blockquote>"},"ne10:26.1":{"pli":"Tattha duggatīnaṃ hetu taṇhā ca avijjā ca, tāni cattāri upādānāni, tehi catūhi upādānehi ye saupādānā khandhā, idaṃ dukkhaṃ. ","html":"<p>{}"},"ne10:26.2":{"pli":"Cattāri upādānāni, ayaṃ samudayo. ","html":"{}"},"ne10:26.3":{"pli":"Pañcakkhandhā dukkhaṃ, tesaṃ bhagavā pariññāya ca pahānāya ca dhammaṃ deseti dukkhassa pariññāya samudayassa pahānāya. ","html":"{}"},"ne10:26.4":{"pli":"Tattha taṇhāya pañcindriyāni rūpīni padaṭṭhānaṃ. ","html":"{}"},"ne10:26.5":{"pli":"Avijjāya manindriyaṃ padaṭṭhānaṃ. ","html":"{}"},"ne10:26.6":{"pli":"Pañcindriyāni rūpīni rakkhanto samādhiṃ bhāvayati, taṇhañca niggaṇhāti. ","html":"{}"},"ne10:26.7":{"pli":"Manindriyaṃ rakkhanto vipassanaṃ bhāvayati, avijjañca niggaṇhāti. ","html":"{}"},"ne10:26.8":{"pli":"Taṇhāniggahena dve upādānāni pahīyanti kāmupādānañca sīlabbatupādānañca. ","html":"{}"},"ne10:26.9":{"pli":"Avijjāniggahena dve upādānāni pahīyanti diṭṭhupādānañca attavādupādānañca. ","html":"{}"},"ne10:26.10":{"pli":"Catūsu upādānesu pahīnesu dve dhammā bhāvanāpāripūriṃ gacchanti samatho ca vipassanā ca. ","html":"{}"},"ne10:26.11":{"pli":"Idaṃ vuccati brahmacariyanti. ","html":"{}</p>"},"ne10:27.1":{"pli":"Tattha brahmacariyassa phalaṃ cattāri sāmaññaphalāni sotāpattiphalaṃ sakadāgāmiphalaṃ anāgāmiphalaṃ arahattaṃ aggaphalaṃ. ","html":"<p>{}"},"ne10:27.2":{"pli":"Imāni cattāri brahmacariyassa phalāni. ","html":"{}"},"ne10:27.3":{"pli":"Iti purimakāni ca dve saccāni dukkhaṃ samudayo ca. ","html":"{}"},"ne10:27.4":{"pli":"Samatho ca vipassanā ca brahmacariyañca maggo, brahmacariyassa phalāni ca tadārammaṇā ca asaṅkhatādhātu nirodho. ","html":"{}"},"ne10:27.5":{"pli":"Imāni cattāri saccāni. ","html":"{}"},"ne10:27.6":{"pli":"Tenāha bhagavā “dhammo have rakkhatī”ti. ","html":"{}</p>"},"ne10:28.1":{"pli":"Tattha yaṃ paṭivedhena rakkhati, idaṃ dukkhaṃ. ","html":"<p>{}"},"ne10:28.2":{"pli":"Yato rakkhati, ayaṃ samudayo. ","html":"{}"},"ne10:28.3":{"pli":"Yena rakkhati, ayaṃ maggo. ","html":"{}"},"ne10:28.4":{"pli":"Yaṃ rakkhati, ayaṃ nirodho. ","html":"{}"},"ne10:28.5":{"pli":"Imāni cattāri saccāni. ","html":"{}"},"ne10:28.6":{"pli":"Tenāha āyasmā mahākaccāyano “ekamhi padaṭṭhāne”ti. ","html":"{}</p>"},"ne10:28.7":{"pli":"Niyutto āvaṭṭo hāro. ","html":"<p class='endsutta'>{}</p></article>"}},"ne11":{"ne11:0.1":{"pli":"Netti ","html":"<article id='ne11'><header><ul><li class='division'>{}</li>"},"ne11:0.2":{"pli":"Paṭiniddesavāra ","html":"<li>{}</li>"},"ne11:0.3":{"pli":"Vibhaṅga 8 ","html":"<li>{}</li></ul>"},"ne11:0.4":{"pli":"Vibhattihāravibhaṅga ","html":"<h1 class='sutta-title'>{}</h1></header>"},"ne11:1.1":{"pli":"Tattha katamo vibhattihāro? ","html":"<p>{}"},"ne11:1.2":{"pli":"“Dhammañca padaṭṭhānaṃ bhūmiñcā”ti. ","html":"{}</p>"},"ne11:2.1":{"pli":"Dve suttāni vāsanābhāgiyañca nibbedhabhāgiyañca. ","html":"<p>{}"},"ne11:2.2":{"pli":"Dve paṭipadā puññabhāgiyā ca phalabhāgiyā ca. ","html":"{}"},"ne11:2.3":{"pli":"Dve sīlāni saṃvarasīlañca pahānasīlañca, tattha bhagavā vāsanābhāgiyaṃ suttaṃ puññabhāgiyāya paṭipadāya desayati, so saṃvarasīle ṭhito tena brahmacariyena brahmacārī bhavati, tattha bhagavā nibbedhabhāgiyaṃ suttaṃ phalabhāgiyāya paṭipadāya desayati, so pahānasīle ṭhito tena brahmacariyena brahmacārī bhavati. ","html":"{}</p>"},"ne11:3.1":{"pli":"Tattha katamaṃ vāsanābhāgiyaṃ suttaṃ? ","html":"<p>{}"},"ne11:3.2":{"pli":"Vāsanābhāgiyaṃ nāma suttaṃ dānakathā sīlakathā saggakathā kāmānaṃ ādīnavo nekkhamme ānisaṃsoti. ","html":"{}</p>"},"ne11:4.1":{"pli":"Tattha katamaṃ nibbedhabhāgiyaṃ suttaṃ? ","html":"<p>{}"},"ne11:4.2":{"pli":"Nibbedhabhāgiyaṃ nāma suttaṃ yā catusaccappakāsanā, vāsanābhāgiye sutte natthi pajānanā, natthi maggo, natthi phalaṃ. ","html":"{}"},"ne11:4.3":{"pli":"Nibbedhabhāgiye sutte atthi pajānanā, atthi maggo, atthi phalaṃ. ","html":"{}"},"ne11:4.4":{"pli":"Imāni cattāri suttāni. ","html":"{}"},"ne11:4.5":{"pli":"Imesaṃ catunnaṃ suttānaṃ desanāya phalena sīlena brahmacariyena sabbato vicayena hārena vicinitvā yuttihārena yojayitabbā yāvatikā ñāṇassa bhūmi. ","html":"{}</p>"},"ne11:5.1":{"pli":"Tattha katame dhammā sādhāraṇā? ","html":"<p>{}"},"ne11:5.2":{"pli":"Dve dhammā sādhāraṇā nāmasādhāraṇā vatthusādhāraṇā ca. ","html":"{}"},"ne11:5.3":{"pli":"Yaṃ vā pana kiñci aññampi evaṃ jātiyaṃ, micchattaniyatānaṃ sattānaṃ aniyatānañca sattānaṃ dassanappahātabbā kilesā sādhāraṇā, puthujjanassa sotāpannassa ca kāmarāgabyāpādā sādhāraṇā, puthujjanassa anāgāmissa ca uddhambhāgiyā saṃyojanā sādhāraṇā, yaṃ kiñci ariyasāvako lokiyaṃ samāpattiṃ samāpajjati, sabbā sā avītarāgehi sādhāraṇā, sādhāraṇā hi dhammā evaṃ aññamaññaṃ paraṃ paraṃ sakaṃ sakaṃ visayaṃ nātivattanti. ","html":"{}"},"ne11:5.4":{"pli":"Yopi imehi dhammehi samannāgato na so taṃ dhammaṃ upātivattati. ","html":"{}"},"ne11:5.5":{"pli":"Ime dhammā sādhāraṇā. ","html":"{}</p>"},"ne11:6.1":{"pli":"Tattha katame dhammā asādhāraṇā? ","html":"<p>{}"},"ne11:6.2":{"pli":"Yāva desanaṃ upādāya gavesitabbā sekkhāsekkhā bhabbābhabbāti, aṭṭhamakassa sotāpannassa ca kāmarāgabyāpādā sādhāraṇā dhammatā asādhāraṇā, aṭṭhamakassa anāgāmissa ca uddhambhāgiyā saṃyojanā sādhāraṇā dhammatā asādhāraṇā. ","html":"{}"},"ne11:6.3":{"pli":"Sabbesaṃ sekkhānaṃ nāmaṃ sādhāraṇaṃ dhammatā asādhāraṇā. ","html":"{}"},"ne11:6.4":{"pli":"Sabbesaṃ paṭipannakānaṃ nāmaṃ sādhāraṇaṃ dhammatā asādhāraṇā. ","html":"{}"},"ne11:6.5":{"pli":"Sabbesaṃ sekkhānaṃ sekkhasīlaṃ sādhāraṇaṃ dhammatā asādhāraṇā. ","html":"{}"},"ne11:6.6":{"pli":"Evaṃ visesānupassinā hīnukkaṭṭhamajjhimaṃ upādāya gavesitabbaṃ. ","html":"{}</p>"},"ne11:7.1":{"pli":"Dassanabhūmi niyāmāvakkantiyā padaṭṭhānaṃ, bhāvanābhūmi uttarikānaṃ phalānaṃ pattiyā padaṭṭhānaṃ, dukkhā paṭipadā dandhābhiññā samathassa padaṭṭhānaṃ, sukhā paṭipadā khippābhiññā vipassanāya padaṭṭhānaṃ, dānamayaṃ puññakiriyavatthu parato ghosassa sādhāraṇaṃ padaṭṭhānaṃ, sīlamayaṃ puññakiriyavatthu cintāmayiyā paññāya sādhāraṇaṃ padaṭṭhānaṃ, bhāvanāmayaṃ puññakiriyavatthu bhāvanāmayiyā paññāya sādhāraṇaṃ padaṭṭhānaṃ. ","html":"<p>{}"},"ne11:7.2":{"pli":"Dānamayaṃ puññakiriyavatthu parato ca ghosassa sutamayiyā ca paññāya sādhāraṇaṃ padaṭṭhānaṃ sīlamayaṃ puññakiriyavatthu cintāmayiyā ca paññāya yoniso ca manasikārassa sādhāraṇaṃ padaṭṭhānaṃ, bhāvanāmayaṃ puññakiriyavatthu bhāvanāmayiyā ca paññāya sammādiṭṭhiyā ca sādhāraṇaṃ padaṭṭhānaṃ. ","html":"{}"},"ne11:7.3":{"pli":"Patirūpadesavāso vivekassa ca samādhissa ca sādhāraṇaṃ padaṭṭhānaṃ, sappurisūpanissayo tiṇṇañca aveccappasādānaṃ samathassa ca sādhāraṇaṃ padaṭṭhānaṃ, attasammāpaṇidhānaṃ hiriyā ca vipassanāya ca sādhāraṇaṃ padaṭṭhānaṃ, akusalapariccāgo kusalavīmaṃsāya ca samādhindriyassa ca sādhāraṇaṃ padaṭṭhānaṃ, dhammasvākkhātatā kusalamūlaropanāya ca phalasamāpattiyā ca sādhāraṇaṃ padaṭṭhānaṃ, saṅghasuppaṭipannatā saṅghasuṭṭhutāya sādhāraṇaṃ padaṭṭhānaṃ, satthusampadā appasannānañca pasādāya pasannānañca bhiyyobhāvāya sādhāraṇaṃ padaṭṭhānaṃ, appaṭihatapātimokkhatā dummaṅkūnañca puggalānaṃ niggahāya pesalānañca puggalānaṃ phāsuvihārāya sādhāraṇaṃ padaṭṭhānaṃ. ","html":"{}"},"ne11:7.4":{"pli":"Tenāha āyasmā mahākaccāyano “dhammañca padaṭṭhānan”ti. ","html":"{}</p>"},"ne11:7.5":{"pli":"Niyutto vibhatti hāro. ","html":"<p class='endsutta'>{}</p></article>"}},"ne12":{"ne12:0.1":{"pli":"Netti ","html":"<article id='ne12'><header><ul><li class='division'>{}</li>"},"ne12:0.2":{"pli":"Paṭiniddesavāra ","html":"<li>{}</li>"},"ne12:0.3":{"pli":"Vibhaṅga 9 ","html":"<li>{}</li></ul>"},"ne12:0.4":{"pli":"Parivattanahāravibhaṅga ","html":"<h1 class='sutta-title'>{}</h1></header>"},"ne12:1.1":{"pli":"Tattha katamo parivattano hāro? ","html":"<p>{}"},"ne12:1.2":{"pli":"“Kusalākusale dhamme”ti. ","html":"{}"},"ne12:1.3":{"pli":"Sammādiṭṭhissa purisapuggalassa micchādiṭṭhi nijjiṇṇā bhavati. ","html":"{}"},"ne12:1.4":{"pli":"Ye cassa micchādiṭṭhipaccayā uppajjeyyuṃ aneke pāpakā akusalā dhammā, te cassa nijjiṇṇā honti. ","html":"{}"},"ne12:1.5":{"pli":"Sammādiṭṭhipaccayā cassa aneke kusalā dhammā sambhavanti, te cassa bhāvanāpāripūriṃ gacchanti. ","html":"{}"},"ne12:1.6":{"pli":"Sammāsaṅkappassa purisapuggalassa micchāsaṅkappo nijjiṇṇo bhavati. ","html":"{}"},"ne12:1.7":{"pli":"Ye cassa micchāsaṅkappapaccayā uppajjeyyuṃ aneke pāpakā akusalā dhammā, te cassa nijjiṇṇā honti. ","html":"{}"},"ne12:1.8":{"pli":"Sammāsaṅkappapaccayā cassa aneke kusalā dhammā sambhavanti. ","html":"{}"},"ne12:1.9":{"pli":"Te cassa bhāvanāpāripūriṃ gacchanti. ","html":"{}"},"ne12:1.10":{"pli":"Evaṃ sammāvācassa sammākammantassa sammāājīvassa sammāvāyāmassa sammāsatissa sammāsamādhissa sammāvimuttassa sammāvimuttiñāṇadassanassa purisapuggalassa micchāvimuttiñāṇadassanaṃ nijjiṇṇaṃ bhavati. ","html":"{}"},"ne12:1.11":{"pli":"Ye cassa micchāvimuttiñāṇadassanapaccayā uppajjeyyuṃ aneke pāpakā akusalā dhammā, te cassa nijjiṇṇā honti. ","html":"{}"},"ne12:1.12":{"pli":"Sammāvimuttiñāṇadassanapaccayā cassa aneke kusalā dhammā sambhavanti, te cassa bhāvanāpāripūriṃ gacchanti. ","html":"{}</p>"},"ne12:2.1":{"pli":"Yassa vā pāṇātipātā paṭiviratassa pāṇātipāto pahīno hoti. ","html":"<p>{}"},"ne12:2.2":{"pli":"Adinnādānā paṭiviratassa adinnādānaṃ pahīnaṃ hoti. ","html":"{}"},"ne12:2.3":{"pli":"Brahmacārissa abrahmacariyaṃ pahīnaṃ hoti. ","html":"{}"},"ne12:2.4":{"pli":"Saccavādissa musāvādo pahīno hoti. ","html":"{}"},"ne12:2.5":{"pli":"Apisuṇavācassa pisuṇā vācā pahīnā hoti. ","html":"{}"},"ne12:2.6":{"pli":"Saṇhavācassa pharusā vācā pahīnā hoti. ","html":"{}"},"ne12:2.7":{"pli":"Kālavādissa samphappalāpo pahīno hoti. ","html":"{}"},"ne12:2.8":{"pli":"Anabhijjhālussa abhijjhā pahīnā hoti. ","html":"{}"},"ne12:2.9":{"pli":"Abyāpannacittassa byāpādo pahīno hoti. ","html":"{}"},"ne12:2.10":{"pli":"Sammādiṭṭhissa micchādiṭṭhi pahīnā hoti. ","html":"{}</p>"},"ne12:3.1":{"pli":"Ye ca kho keci ariyaṃ aṭṭhaṅgikaṃ maggaṃ garahanti, nesaṃ sandiṭṭhikā sahadhammikā gārayhā vādānuvādā āgacchanti. ","html":"<p>{}"},"ne12:3.2":{"pli":"Sammādiṭṭhiñca te bhavanto dhammaṃ garahanti. ","html":"{}"},"ne12:3.3":{"pli":"Tena hi ye micchādiṭṭhikā, tesaṃ bhavantānaṃ pujjā ca pāsaṃsā ca. ","html":"{}"},"ne12:3.4":{"pli":"Evaṃ sammāsaṅkappaṃ sammāvācaṃ sammākammantaṃ sammāājīvaṃ sammāvāyāmaṃ sammāsatiṃ sammāsamādhiṃ sammāvimuttiṃ sammāvimuttiñāṇadassanañca te bhavanto dhammaṃ garahanti. ","html":"{}"},"ne12:3.5":{"pli":"Tena hi ye micchāvimuttiñāṇadassanā, tesaṃ bhavantānaṃ pujjā ca pāsaṃsā ca. ","html":"{}</p>"},"ne12:4.1":{"pli":"Ye ca kho keci evamāhaṃsu “bhuñjitabbā kāmā, paribhuñjitabbā kāmā, āsevitabbā kāmā, nisevitabbā kāmā, bhāvayitabbā kāmā, bahulīkātabbā kāmā”ti. ","html":"<p>{}"},"ne12:4.2":{"pli":"Kāmehi veramaṇī tesaṃ adhammo. ","html":"{}</p>"},"ne12:5.1":{"pli":"Ye vā pana keci evamāhaṃsu “attakilamathānuyogo dhammo”ti. ","html":"<p>{}"},"ne12:5.2":{"pli":"Niyyāniko tesaṃ dhammo adhammo. ","html":"{}"},"ne12:5.3":{"pli":"Ye ca kho keci evamāhaṃsu “dukkho dhammo”ti. ","html":"{}"},"ne12:5.4":{"pli":"Sukho tesaṃ dhammo adhammo. ","html":"{}"},"ne12:5.5":{"pli":"Yathā vā pana bhikkhuno sabbasaṅkhāresu asubhānupassino viharato subhasaññā pahīyanti. ","html":"{}"},"ne12:5.6":{"pli":"Dukkhānupassino viharato sukhasaññā pahīyanti. ","html":"{}"},"ne12:5.7":{"pli":"Aniccānupassino viharato niccasaññā pahīyanti. ","html":"{}"},"ne12:5.8":{"pli":"Anattānupassino viharato attasaññā pahīyanti. ","html":"{}"},"ne12:5.9":{"pli":"Yaṃ yaṃ vā pana dhammaṃ rocayati vā upagacchati vā, tassa tassa dhammassa yo paṭipakkho, svassa aniṭṭhato ajjhāpanno bhavati. ","html":"{}"},"ne12:5.10":{"pli":"Tenāha āyasmā mahākaccāyano “kusalākusaladhamme”ti. ","html":"{}</p>"},"ne12:5.11":{"pli":"Niyutto parivattano hāro. ","html":"<p class='endsutta'>{}</p></article>"}},"ne13":{"ne13:0.1":{"pli":"Netti ","html":"<article id='ne13'><header><ul><li class='division'>{}</li>"},"ne13:0.2":{"pli":"Paṭiniddesavāra ","html":"<li>{}</li>"},"ne13:0.3":{"pli":"Vibhaṅga 10 ","html":"<li>{}</li></ul>"},"ne13:0.4":{"pli":"Vevacanahāravibhaṅga ","html":"<h1 class='sutta-title'>{}</h1></header>"},"ne13:1.1":{"pli":"Tattha katamo vevacano hāro? ","html":"<p>{}"},"ne13:1.2":{"pli":"“Vevacanāni bahūnī”ti. ","html":"{}"},"ne13:1.3":{"pli":"Yathā ekaṃ bhagavā dhammaṃ aññamaññehi vevacanehi niddisati. ","html":"{}"},"ne13:1.4":{"pli":"Yathāha bhagavā—","html":"{}</p>"},"ne13:2.1":{"pli":"“Āsā ca pihā abhinandanā ca, ","html":"<blockquote class='gatha'><p><span class='verse-line'>{}</span>"},"ne13:2.2":{"pli":"Anekadhātūsu sarā patiṭṭhitā; ","html":"<span class='verse-line'>{}</span>"},"ne13:2.3":{"pli":"Aññāṇamūlappabhavā pajappitā, ","html":"<span class='verse-line'>{}</span>"},"ne13:2.4":{"pli":"Sabbā mayā byantikatā samūlikā”ti. ","html":"<span class='verse-line'>{}</span></p></blockquote>"},"ne13:3.1":{"pli":"<b>Āsā</b> nāma vuccati yā bhavissassa atthassa āsīsanā avassaṃ āgamissatīti āsāssa uppajjati. ","html":"<p>{}"},"ne13:3.2":{"pli":"Pihā nāma yā vattamānassa atthassa patthanā, seyyataraṃ vā disvā “ediso bhaveyyan”ti pihāssa uppajjati. ","html":"{}"},"ne13:3.3":{"pli":"Atthanipphattipaṭipālanā abhinandanā nāma, piyaṃ vā ñātiṃ abhinandati, piyaṃ vā dhammaṃ abhinandati, appaṭikūlato vā abhinandati. ","html":"{}</p>"},"ne13:4.1":{"pli":"<b>Anekadhātū</b>ti cakkhudhātu rūpadhātu cakkhuviññāṇadhātu, sotadhātu saddadhātu sotaviññāṇadhātu, ghānadhātu gandhadhātu ghānaviññāṇadhātu, jivhādhātu rasadhātu jivhāviññāṇadhātu, kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu. ","html":"<p>{}</p>"},"ne13:5.1":{"pli":"<b>Sarā</b>ti keci rūpādhimuttā keci saddādhimuttā keci gandhādhimuttā keci rasādhimuttā keci phoṭṭhabbādhimuttā keci dhammādhimuttā. ","html":"<p>{}"},"ne13:5.2":{"pli":"Tattha yāni cha gehasitāni domanassāni yāni ca cha gehasitāni somanassāni yāni ca cha nekkhammasitāni domanassāni yāni ca cha nekkhammasitāni somanassāni, imāni catuvīsapadāni taṇhāpakkho, taṇhāya etaṃ vevacanaṃ. ","html":"{}"},"ne13:5.3":{"pli":"Yā cha upekkhā gehasitā, ayaṃ diṭṭhipakkho. ","html":"{}</p>"},"ne13:6.1":{"pli":"Sāyeva patthanākārena dhammanandī dhammapemaṃ dhammajjhosānanti taṇhāya etaṃ vevacanaṃ. ","html":"<p>{}"},"ne13:6.2":{"pli":"Cittaṃ mano viññāṇanti cittassa etaṃ vevacanaṃ. ","html":"{}"},"ne13:6.3":{"pli":"Manindriyaṃ manodhātu manāyatanaṃ vijānanāti manassetaṃ vevacanaṃ. ","html":"{}"},"ne13:6.4":{"pli":"Paññindriyaṃ paññābalaṃ adhipaññā sikkhā paññā paññākkhandho dhammavicayasambojjhaṅgo ñāṇaṃ sammādiṭṭhi tīraṇā vipassanā dhamme ñāṇaṃ atthe ñāṇaṃ anvaye ñāṇaṃ khaye ñāṇaṃ anuppāde ñāṇaṃ anaññātaññassāmītindriyaṃ aññindriyaṃ aññātāvindriyaṃ cakkhu vijjā buddhi bhūri medhā āloko, yaṃ vā pana yaṃ kiñci aññampi evaṃ jātiyaṃ, paññāya etaṃ vevacanaṃ. ","html":"{}"},"ne13:6.5":{"pli":"Pañcindriyāni lokuttarāni, sabbā paññā. ","html":"{}"},"ne13:6.6":{"pli":"Api ca ādhipateyyaṭṭhena saddhā, ārambhaṭṭhena vīriyaṃ, apilāpanaṭṭhena sati, avikkhepaṭṭhena samādhi, pajānanaṭṭhena paññā. ","html":"{}</p>"},"ne13:7.1":{"pli":"Yathā ca buddhānussatiyaṃ vuttaṃ itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. ","html":"<p>{}"},"ne13:7.2":{"pli":"Balanipphattigato vesārajjappatto adhigatappaṭisambhido catuyogavippahīno agatigamanavītivatto uddhaṭasallo nirūḷhavaṇo madditakaṇḍako nibbāpitapariyuṭṭhāno bandhanātīto ganthaviniveṭhano ajjhāsayavītivatto bhinnandhakāro cakkhumā lokadhammasamatikkanto anurodhavirodhavippayutto iṭṭhāniṭṭhesu dhammesu asaṅkhepagato bandhanātivatto ṭhapitasaṅgāmo abhikkantataro ukkādharo ālokakaro pajjotakaro tamonudo raṇañjaho aparimāṇavaṇṇo appameyyavaṇṇo asaṅkheyyavaṇṇo ābhaṅkaro pabhaṅkaro dhammobhāsapajjotakaroti ca buddhā bhagavantoti ca buddhānussatiyā etaṃ vevacanaṃ. ","html":"{}</p>"},"ne13:8.1":{"pli":"Yathā ca dhammānussatiyaṃ vuttaṃ svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi. ","html":"<p>{}"},"ne13:8.2":{"pli":"Yadidaṃ madanimmadano pipāsavinayo ālayasamugghāṭo vaṭṭūpacchedo suññato atidullabho taṇhakkhayo virāgo nirodho nibbānaṃ. ","html":"{}</p>"},"ne13:9.1":{"pli":"“Asaṅkhataṃnantamanāsavañca, ","html":"<blockquote class='gatha'><p><span class='verse-line'>{}</span>"},"ne13:9.2":{"pli":"Saccañca pāraṃ nipuṇaṃ sududdasaṃ; ","html":"<span class='verse-line'>{}</span>"},"ne13:9.3":{"pli":"Ajajjaraṃ dhuvaṃ apalokitaṃ, ","html":"<span class='verse-line'>{}</span>"},"ne13:9.4":{"pli":"Anidassanaṃ nippapañca santaṃ. ","html":"<span class='verse-line'>{}</span></p>"},"ne13:10.1":{"pli":"Amataṃ paṇītañca sivañca khemaṃ, ","html":"<p><span class='verse-line'>{}</span>"},"ne13:10.2":{"pli":"Taṇhakkhayo acchariyañca abbhutaṃ; ","html":"<span class='verse-line'>{}</span>"},"ne13:10.3":{"pli":"Anītikaṃ anītikadhammaṃ, ","html":"<span class='verse-line'>{}</span>"},"ne13:10.4":{"pli":"Nibbānametaṃ sugatena desitaṃ. ","html":"<span class='verse-line'>{}</span></p>"},"ne13:11.1":{"pli":"Ajātaṃ abhūtaṃ anupaddavañca, ","html":"<p><span class='verse-line'>{}</span>"},"ne13:11.2":{"pli":"Akataṃ asokañca atho visokaṃ; ","html":"<span class='verse-line'>{}</span>"},"ne13:11.3":{"pli":"Anūpasaggaṃnupasaggadhammaṃ, ","html":"<span class='verse-line'>{}</span>"},"ne13:11.4":{"pli":"Nibbānametaṃ sugatena desitaṃ. ","html":"<span class='verse-line'>{}</span></p>"},"ne13:12.1":{"pli":"Gambhīrañceva duppassaṃ, ","html":"<p><span class='verse-line'>{}</span>"},"ne13:12.2":{"pli":"uttarañca anuttaraṃ; ","html":"<span class='verse-line'>{}</span>"},"ne13:12.3":{"pli":"Asamaṃ appaṭisamaṃ, ","html":"<span class='verse-line'>{}</span>"},"ne13:12.4":{"pli":"jeṭṭhaṃ seṭṭhanti vuccati. ","html":"<span class='verse-line'>{}</span></p>"},"ne13:13.1":{"pli":"Leṇañca tāṇaṃ araṇaṃ anaṅgaṇaṃ, ","html":"<p><span class='verse-line'>{}</span>"},"ne13:13.2":{"pli":"Akāca metaṃ vimalanti vuccati; ","html":"<span class='verse-line'>{}</span>"},"ne13:13.3":{"pli":"Dīpo sukhaṃ appamāṇaṃ patiṭṭhā, ","html":"<span class='verse-line'>{}</span>"},"ne13:13.4":{"pli":"Akiñcanaṃ appapañcanti vuttan”ti. ","html":"<span class='verse-line'>{}</span></p></blockquote>"},"ne13:14.1":{"pli":"Dhammānussatiyā etaṃ vevacanaṃ. ","html":"<p>{}</p>"},"ne13:15.1":{"pli":"Yathā ca saṅghānussatiyaṃ vuttaṃ suppaṭipanno ujuppaṭipanno ñāyappaṭipanno sāmīcippaṭipanno yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa, sīlasampanno samādhisampanno paññāsampanno vimuttisampanno vimuttiñāṇadassanasampanno sattānaṃ sāro sattānaṃ maṇḍo sattānaṃ uddhāro sattānaṃ esikā sattānaṃ surabhipasūnaṃ pujjo devānañca manussānañcāti saṅghānussatiyā etaṃ vevacanaṃ. ","html":"<p>{}</p>"},"ne13:16.1":{"pli":"Yathā ca sīlānussatiyaṃ vuttaṃ yāni tāni sīlāni akhaṇḍāni acchiddāni asabalāni akammāsāni ariyāni ariyakantāni bhujissāni viññuppasatthāni aparāmaṭṭhāni samādhisaṃvattanikāni, alaṅkāro ca sīlaṃ uttamaṅgopasobhaṇatāya, nidhānañca sīlaṃ sabbadobhaggasamatikkamanaṭṭhena, sippañca sīlaṃ akkhaṇavedhitāya, velā ca sīlaṃ anatikkamanaṭṭhena, dhaññañca sīlaṃ daliddopacchedanaṭṭhena, ādāso ca sīlaṃ dhammavolokanatāya, pāsādo ca sīlaṃ volokanaṭṭhena, sabbabhūmānuparivatti ca sīlaṃ amatapariyosānanti sīlānussatiyā etaṃ vevacanaṃ. ","html":"<p>{}</p>"},"ne13:17.1":{"pli":"Yathā ca cāgānussatiyaṃ vuttaṃ yasmiṃ samaye ariyasāvako agāraṃ ajjhāvasati muttacāgo payatapāṇi vossaggarato yācayogo dānasaṃvibhāgaratoti cāgānussatiyā etaṃ vevacanaṃ. ","html":"<p>{}"},"ne13:17.2":{"pli":"Tenāha āyasmā mahākaccāyano “vevacanāni bahūnī”ti. ","html":"{}</p>"},"ne13:17.3":{"pli":"Niyutto vevacano hāro. ","html":"<p class='endsutta'>{}</p></article>"}}}