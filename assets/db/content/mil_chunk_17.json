{"mil5.4.1":{"mil5.4.1:0.1":{"pli":"Milindapañha ","html":"<article id='mil5.4.1'><header><ul><li class='division'>{}</li>"},"mil5.4.1:0.2":{"pli":"Meṇḍakapañha ","html":"<li>{}</li>"},"mil5.4.1:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.1:0.4":{"pli":"1 Iddhikammavipākapañha ","html":"<h1 class='sutta-title'>{}</h1></header>"},"mil5.4.1:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.1:1.2":{"pli":"‘etadaggaṃ, bhikkhave, mama sāvakānaṃ bhikkhūnaṃ iddhimantānaṃ yadidaṃ mahāmoggallāno’ti. ","html":"{}"},"mil5.4.1:1.3":{"pli":"Puna ca kira so laguḷehi paripothito bhinnasīso sañcuṇṇitaṭṭhimaṃsadhamanichinnaparigatto parinibbuto. ","html":"{}"},"mil5.4.1:1.4":{"pli":"Yadi, bhante nāgasena, thero mahāmoggallāno iddhiyā koṭiṃ gato, tena hi laguḷehi pothito parinibbutoti yaṃ vacanaṃ, taṃ micchā. ","html":"{}"},"mil5.4.1:1.5":{"pli":"Yadi laguḷehi paripothito parinibbuto, tena hi iddhiyā koṭiṃ gatoti tampi vacanaṃ micchā. ","html":"{}"},"mil5.4.1:1.6":{"pli":"Kiṃ na samattho iddhiyā attano upaghātaṃ apanayituṃ, sadevakassapi lokassa paṭisaraṇaṃ bhavituṃ arahoti? ","html":"{}"},"mil5.4.1:1.7":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.1:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.1:2.2":{"pli":"‘etadaggaṃ, bhikkhave, mama sāvakānaṃ bhikkhūnaṃ iddhimantānaṃ yadidaṃ mahāmoggallāno’ti. ","html":"{}"},"mil5.4.1:2.3":{"pli":"Āyasmā ca mahāmoggallāno laguḷahato parinibbuto, tañca pana kammādhiggahitenā”ti. ","html":"{}</p>"},"mil5.4.1:3.1":{"pli":"“Nanu, bhante nāgasena, iddhimato iddhivisayopi kammavipākopi dve acintiyā, acintiyena acintiyaṃ apanayitabbaṃ. ","html":"<p>{}"},"mil5.4.1:3.2":{"pli":"Yathā nāma, bhante, keci phalakāmā kapitthena kapitthaṃ pothenti, ambena ambaṃ pothenti; ","html":"{}"},"mil5.4.1:3.3":{"pli":"evameva kho, bhante nāgasena, acintiyena acintiyaṃ pothayitvā apanetabban”ti? ","html":"{}"},"mil5.4.1:3.4":{"pli":"“Acintiyānampi, mahārāja, ekaṃ adhimattaṃ balavataraṃ. ","html":"{}"},"mil5.4.1:3.5":{"pli":"Yathā, mahārāja, mahiyā rājāno honti samajaccā, samajaccānampi tesaṃ eko sabbe abhibhavitvā āṇaṃ pavatteti; ","html":"{}"},"mil5.4.1:3.6":{"pli":"evameva kho, mahārāja, tesaṃ acintiyānaṃ kammavipākaṃyeva adhimattaṃ balavataraṃ, kammavipākaṃ yeva sabbe abhibhaviya āṇaṃ pavatteti, kammādhiggahitassa avasesā kiriyā okāsaṃ na labhanti. ","html":"{}</p>"},"mil5.4.1:4.1":{"pli":"Idha pana, mahārāja, koci puriso kismiñcideva pakaraṇe aparajjhati, na tassa mātā vā pitā vā bhaginī vā bhātaro vā sakhī vā sahāyakā vā tāyanti, atha kho rājāyeva tattha abhibhaviya āṇaṃ pavatteti. ","html":"<p>{}"},"mil5.4.1:4.2":{"pli":"Kiṃ tattha kāraṇaṃ? ","html":"{}"},"mil5.4.1:4.3":{"pli":"Aparādhikatā. ","html":"{}"},"mil5.4.1:4.4":{"pli":"Evameva kho, mahārāja, tesaṃ acintiyānaṃ kammavipākaṃyeva adhimattaṃ balavataraṃ, kammavipākaṃyeva sabbe abhibhaviya āṇaṃ pavatteti, kammādhiggahitassa avasesā kiriyā okāsaṃ na labhanti. ","html":"{}</p>"},"mil5.4.1:5.1":{"pli":"Yathā vā pana, mahārāja, mahiyā davaḍāhe samuṭṭhite ghaṭasahassampi udakaṃ na sakkoti nibbāpetuṃ, atha kho aggiyeva tattha abhibhaviya āṇaṃ pavatteti. ","html":"<p>{}"},"mil5.4.1:5.2":{"pli":"Kiṃ tattha kāraṇaṃ? ","html":"{}"},"mil5.4.1:5.3":{"pli":"Balavatā tejassa. ","html":"{}"},"mil5.4.1:5.4":{"pli":"Evameva kho, mahārāja, tesaṃ acintiyānaṃ kammavipākaṃ yeva adhimattaṃ balavataraṃ, kammavipākaṃyeva sabbe abhibhaviya āṇaṃ pavatteti, kammādhiggahitassa avasesā kiriyā okāsaṃ na labhanti, tasmā, mahārāja, āyasmato mahāmoggallānassa kammādhiggahitassa laguḷehi pothiyamānassa iddhiyā samannāhāro nāhosī”ti. ","html":"{}"},"mil5.4.1:5.5":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.1:6.1":{"pli":"Iddhikammavipākapañho paṭhamo. ","html":"<p class='endsutta'>{}</p></article>"}},"mil5.4.10":{"mil5.4.10:0.1":{"pli":"Milindapañha ","html":"<article id='mil5.4.10'><header><ul><li class='division'>{}</li>"},"mil5.4.10:0.2":{"pli":"Meṇḍakapañha ","html":"<li>{}</li>"},"mil5.4.10:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.10:0.4":{"pli":"10 Buddhasabbaññubhāvapañha ","html":"<h1 class='sutta-title'>{}</h1></header>"},"mil5.4.10:1.1":{"pli":"“Bhante nāgasena, tumhe bhaṇatha—","html":"<p>{}"},"mil5.4.10:1.2":{"pli":"‘tathāgato sabbaññū’ti. ","html":"{}"},"mil5.4.10:1.3":{"pli":"Puna ca bhaṇatha—","html":"{}"},"mil5.4.10:1.4":{"pli":"‘tathāgatena sāriputtamoggallānappamukhe bhikkhusaṅghe paṇāmite cātumeyyakā ca sakyā brahmā ca sahampati bījūpamañca vacchataruṇūpamañca upadassetvā bhagavantaṃ pasādesuṃ khamāpesuṃ nijjhattaṃ akaṃsū’ti. ","html":"{}"},"mil5.4.10:1.5":{"pli":"Kiṃ nu kho, bhante nāgasena, aññātā tā upamā tathāgatassa, yāhi tathāgato upamāhi orato khamito upasanto nijjhattaṃ gato? ","html":"{}"},"mil5.4.10:1.6":{"pli":"Yadi, bhante nāgasena, tathāgatassa tā upamā aññātā, tena hi buddho asabbaññū, yadi ñātā, tena hi okassa pasayha vīmaṃsāpekkho paṇāmesi, tena hi tassa akāruññatā sambhavati. ","html":"{}"},"mil5.4.10:1.7":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.10:2.1":{"pli":"“Sabbaññū, mahārāja, tathāgato, tāhi ca upamāhi bhagavā pasanno orato khamito upasanto nijjhattaṃ gato. ","html":"<p>{}"},"mil5.4.10:2.2":{"pli":"Dhammassāmī, mahārāja, tathāgato, tathāgatappavediteheva te opammehi tathāgataṃ ārādhesuṃ tosesuṃ pasādesuṃ, tesañca tathāgato pasanno ‘sādhū’ti abbhānumodi. ","html":"{}</p>"},"mil5.4.10:3.1":{"pli":"Yathā, mahārāja, itthī sāmikassa santakeneva dhanena sāmikaṃ ārādheti toseti pasādeti, tañca sāmiko ‘sādhū’ti abbhānumodati; ","html":"<p>{}"},"mil5.4.10:3.2":{"pli":"evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṃ ārādhesuṃ tosesuṃ pasādesuṃ, tesañca tathāgato pasanno ‘sādhū’ti abbhānumodi. ","html":"{}</p>"},"mil5.4.10:4.1":{"pli":"Yathā vā pana, mahārāja, kappako rañño santakeneva suvaṇṇaphaṇakena rañño uttamaṅgaṃ pasādhayamāno rājānaṃ ārādheti toseti pasādeti, tassa ca rājā pasanno ‘sādhū’ti abbhānumodati, yathicchitamanuppadeti; ","html":"<p>{}"},"mil5.4.10:4.2":{"pli":"evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṃ ārādhesuṃ tosesuṃ pasādesuṃ, tesañca tathāgato pasanno ‘sādhū’ti abbhānumodi. ","html":"{}</p>"},"mil5.4.10:5.1":{"pli":"Yathā vā pana, mahārāja, saddhivihāriko upajjhāyābhataṃ piṇḍapātaṃ gahetvā upajjhāyassa upanāmento upajjhāyaṃ ārādheti toseti pasādeti, tañca upajjhāyo pasanno ‘sādhū’ti abbhānumodati; ","html":"<p>{}"},"mil5.4.10:5.2":{"pli":"evameva kho, mahārāja, cātumeyyakā ca sakyā brahmā ca sahampati tathāgatappavediteheva opammehi tathāgataṃ ārādhesuṃ tosesuṃ pasādesuṃ, tesañca tathāgato pasanno ‘sādhū’ti abbhānumoditvā sabbadukkhaparimuttiyā dhammaṃ desesī”ti. ","html":"{}"},"mil5.4.10:5.3":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.10:6.1":{"pli":"Buddhasabbaññubhāvapañho dasamo. ","html":"<p class='endsutta'>{}</p>"},"mil5.4.10:7.1":{"pli":"Sabbaññutañāṇavaggo catuttho. ","html":"<p class='endsection'>{}</p>"},"mil5.4.10:8.1":{"pli":"Imasmiṃ vagge dasa pañhā. ","html":"<p class='endsutta'>{}</p></article>"}},"mil5.4.2":{"mil5.4.2:0.1":{"pli":"Milindapañha ","html":"<article id='mil5.4.2'><header><ul><li class='division'>{}</li>"},"mil5.4.2:0.2":{"pli":"Meṇḍakapañha ","html":"<li>{}</li>"},"mil5.4.2:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.2:0.4":{"pli":"2. Dhammavinayapaṭicchannāpaṭicchannapañha ","html":"<h1 class='sutta-title'>{}</h1></header>"},"mil5.4.2:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.2:1.2":{"pli":"‘tathāgatappavedito, bhikkhave, dhammavinayo vivaṭo virocati no paṭicchanno’ti. ","html":"{}"},"mil5.4.2:1.3":{"pli":"Puna ca pātimokkhuddeso kevalañca vinayapiṭakaṃ pihitaṃ paṭicchannaṃ. ","html":"{}"},"mil5.4.2:1.4":{"pli":"Yadi, bhante nāgasena, jinasāsane yuttaṃ vā pattaṃ vā samayaṃ labhetha, vinayapaṇṇatti vivaṭā sobheyya. ","html":"{}"},"mil5.4.2:1.5":{"pli":"Kena kāraṇena? ","html":"{}"},"mil5.4.2:1.6":{"pli":"Kevalaṃ tattha sikkhā saṃyamo niyamo sīlaguṇaācārapaṇṇatti attharaso dhammaraso vimuttiraso. ","html":"{}"},"mil5.4.2:1.7":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.4.2:1.8":{"pli":"‘tathāgatappavedito, bhikkhave, dhammavinayo vivaṭo virocati no paṭicchanno’ti, tena hi ‘pātimokkhuddeso kevalañca vinayapiṭakaṃ pihitaṃ paṭicchannan’ti yaṃ vacanaṃ, taṃ micchā. ","html":"{}"},"mil5.4.2:1.9":{"pli":"Yadi pātimokkhuddeso kevalañca vinayapiṭakaṃ pihitaṃ paṭicchannaṃ, tena hi ‘tathāgatappavedito, bhikkhave, dhammavinayo vivaṭo virocati no paṭicchanno’ti tampi vacanaṃ micchā. ","html":"{}"},"mil5.4.2:1.10":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.2:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.2:2.2":{"pli":"‘tathāgatappavedito, bhikkhave, dhammavinayo vivaṭo virocati no paṭicchanno’ti. ","html":"{}"},"mil5.4.2:2.3":{"pli":"Puna ca pātimokkhuddeso kevalañca vinayapiṭakaṃ pihitaṃ paṭicchannaṃ, tañca pana na sabbesaṃ, sīmaṃ katvā pihitaṃ. ","html":"{}</p>"},"mil5.4.2:3.1":{"pli":"Tividhena, mahārāja, bhagavatā pātimokkhuddeso sīmaṃ katvā pihito, pubbakānaṃ tathāgatānaṃ vaṃsavasena pātimokkhuddeso sīmaṃ katvā pihito, dhammassa garukattā pihito, bhikkhubhūmiyā garukattā pihito. ","html":"<p>{}</p>"},"mil5.4.2:4.1":{"pli":"Kathaṃ pubbakānaṃ tathāgatānaṃ vaṃsavasena pātimokkhuddeso sīmaṃ katvā pihito? ","html":"<p>{}"},"mil5.4.2:4.2":{"pli":"Eso vaṃso, mahārāja, sabbesaṃ pubbakānaṃ tathāgatānaṃ yadidaṃ bhikkhumajjhe pātimokkhuddeso avasesānaṃ pihito. ","html":"{}"},"mil5.4.2:4.3":{"pli":"Yathā, mahārāja, khattiyānaṃ khattiyamāyā khattiyesuyeva carati, evametaṃ khattiyānaṃ lokassa paveṇī avasesānaṃ pihitā; ","html":"{}"},"mil5.4.2:4.4":{"pli":"evameva kho, mahārāja, eso vaṃso sabbesaṃ pubbakānaṃ tathāgatānaṃ yadidaṃ bhikkhumajjhe pātimokkhuddeso avasesānaṃ pihito. ","html":"{}</p>"},"mil5.4.2:5.1":{"pli":"Yathā vā pana, mahārāja, mahiyā gaṇā vattanti, seyyathidaṃ—","html":"<p>{}"},"mil5.4.2:5.2":{"pli":"mallā atoṇā pabbatā dhammagiriyā brahmagiriyā naṭakā naccakā laṅghakā pisācā maṇibhaddā puṇṇabaddhā candimasūriyā siridevatā kālidevatā, sivā vasudevā ghanikā asipāsā bhaddiputtāti, tesaṃ tesaṃ rahassaṃ tesu tesu gaṇesuyeva carati, avasesānaṃ pihitaṃ; ","html":"{}"},"mil5.4.2:5.3":{"pli":"evameva kho, mahārāja, eso vaṃso sabbesaṃ pubbakānaṃ tathāgatānaṃ yadidaṃ bhikkhumajjhe pātimokkhuddeso avasesānaṃ pihito. ","html":"{}"},"mil5.4.2:5.4":{"pli":"Evaṃ pubbakānaṃ tathāgatānaṃ vaṃsavasena pātimokkhuddeso sīmaṃ katvā pihito. ","html":"{}</p>"},"mil5.4.2:6.1":{"pli":"Kathaṃ dhammassa garukattā pātimokkhuddeso sīmaṃ katvā pihito? ","html":"<p>{}"},"mil5.4.2:6.2":{"pli":"Dhammo, mahārāja, garuko bhāriyo, tattha sammattakārī aññaṃ ārādheti, taṃ tattha paramparāsammattakāritāya pāpuṇāti, na taṃ tattha paramparāsammattakāritāya pāpuṇāti, mā cāyaṃ sāradhammo varadhammo asammattakārīnaṃ hatthagato oññāto avaññāto hīḷito khīḷito garahito bhavatu, mā cāyaṃ sāradhammo varadhammo dujjanagato oññāto avaññāto hīḷito khīḷito garahito bhavatūti. ","html":"{}"},"mil5.4.2:6.3":{"pli":"Evaṃ dhammassa garukattā pātimokkhuddeso sīmaṃ katvā pihito. ","html":"{}</p>"},"mil5.4.2:7.1":{"pli":"Yathā, mahārāja, sāravarapavaraabhijātajātimantarattalohitacandanaṃ nāma savarapuramanugataṃ oññātaṃ avaññātaṃ hīḷitaṃ khīḷitaṃ garahitaṃ bhavati; ","html":"<p>{}"},"mil5.4.2:7.2":{"pli":"evameva kho, mahārāja, mā cāyaṃ sāradhammo varadhammo paramparāasammattakārīnaṃ hatthagato oññāto avaññāto hīḷito khīḷito garahito bhavatu, mā cāyaṃ sāradhammo varadhammo dujjanagato oññāto avaññāto hīḷito khīḷito garahito bhavatūti. ","html":"{}"},"mil5.4.2:7.3":{"pli":"Evaṃ dhammassa garukattā pātimokkhuddeso sīmaṃ katvā pihito. ","html":"{}</p>"},"mil5.4.2:8.1":{"pli":"Kathaṃ bhikkhubhūmiyā garukattā pātimokkhuddeso sīmaṃ katvā pihito? ","html":"<p>{}"},"mil5.4.2:8.2":{"pli":"Bhikkhubhāvo kho, mahārāja, loke atuliyo appamāṇo anagghiyo, na sakkā kenaci agghāpetuṃ tuletuṃ parimetuṃ, māyaṃ evarūpe bhikkhubhāve ṭhito lokena samasamo bhavatūti bhikkhūnaṃyeva antare pātimokkhuddeso carati. ","html":"{}"},"mil5.4.2:8.3":{"pli":"Yathā, mahārāja, loke varapavarabhaṇḍaṃ vatthaṃ vā attharaṇaṃ vā gajaturaṅgarathasuvaṇṇarajatamaṇimuttāitthiratanādīni vā vijitakammasūrā vā sabbe te rājānamupagacchanti; ","html":"{}"},"mil5.4.2:8.4":{"pli":"evameva kho, mahārāja, yāvatā loke sugatāgamapariyattiācārasaṃyamasīlasaṃvaraguṇā, sabbe te bhikkhusaṅghamupagatā bhavanti. ","html":"{}"},"mil5.4.2:8.5":{"pli":"Evaṃ bhikkhubhūmiyā garukattā pātimokkhuddeso sīmaṃ katvā pihito”ti. ","html":"{}"},"mil5.4.2:8.6":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.2:9.1":{"pli":"Dhammavinayapaṭicchannāpaṭicchannapañho dutiyo. ","html":"<p class='endsutta'>{}</p></article>"}},"mil5.4.3":{"mil5.4.3:0.1":{"pli":"Milindapañha ","html":"<article id='mil5.4.3'><header><ul><li class='division'>{}</li>"},"mil5.4.3:0.2":{"pli":"Meṇḍakapañha ","html":"<li>{}</li>"},"mil5.4.3:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.3:0.4":{"pli":"3. Musāvādagarulahubhāvapañha ","html":"<h1 class='sutta-title'>{}</h1></header>"},"mil5.4.3:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.3:1.2":{"pli":"‘sampajānamusāvāde pārājiko hotī’ti. ","html":"{}"},"mil5.4.3:1.3":{"pli":"Puna ca bhaṇitaṃ—","html":"{}"},"mil5.4.3:1.4":{"pli":"‘sampajānamusāvāde lahukaṃ āpattiṃ āpajjati ekassa santike desanāvatthukan’ti. ","html":"{}"},"mil5.4.3:1.5":{"pli":"Bhante nāgasena, ko panettha viseso, kiṅkāraṇaṃ, yañcekena musāvādena ucchijjati, yañcekena musāvādena satekiccho hoti? ","html":"{}"},"mil5.4.3:1.6":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.4.3:1.7":{"pli":"‘sampajānamusāvāde pārājiko hotī’ti, tena hi ‘sampajānamusāvāde lahukaṃ āpattiṃ āpajjati ekassa santike desanāvatthukan’ti yaṃ vacanaṃ, taṃ micchā. ","html":"{}"},"mil5.4.3:1.8":{"pli":"Yadi tathāgatena bhaṇitaṃ—","html":"{}"},"mil5.4.3:1.9":{"pli":"‘sampajānamusāvāde lahukaṃ āpattiṃ āpajjati ekassa santike desanāvatthukan’ti, tena hi ‘sampajānamusāvāde pārājiko hotī’ti tampi vacanaṃ micchā. ","html":"{}"},"mil5.4.3:1.10":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.3:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.3:2.2":{"pli":"‘sampajānamusāvāde pārājiko hotī’ti. ","html":"{}"},"mil5.4.3:2.3":{"pli":"Bhaṇitañca—","html":"{}"},"mil5.4.3:2.4":{"pli":"‘sampajānamusāvāde lahukaṃ āpattiṃ āpajjati ekassa santike desanāvatthukan’ti, tañca pana vatthuvasena garukalahukaṃ hoti. ","html":"{}"},"mil5.4.3:2.5":{"pli":"Taṃ kiṃ maññasi, mahārāja, idha koci puriso parassa pāṇinā pahāraṃ dadeyya, tassa tumhe kiṃ daṇḍaṃ dhārethā”ti? ","html":"{}"},"mil5.4.3:2.6":{"pli":"“Yadi so, bhante, āha—","html":"{}"},"mil5.4.3:2.7":{"pli":"‘nakkhamāmī’ti, tassa mayaṃ akkhamamāne kahāpaṇaṃ harāpemā”ti. ","html":"{}"},"mil5.4.3:2.8":{"pli":"“Idha pana, mahārāja, soyeva puriso tava pāṇinā pahāraṃ dadeyya, tassa pana ko daṇḍo”ti? ","html":"{}"},"mil5.4.3:2.9":{"pli":"“Hatthampissa, bhante, chedāpeyyāma, pādampi chedāpeyyāma, yāva sīsaṃ kaḷīracchejjaṃ chedāpeyyāma, sabbampi taṃ gehaṃ vilumpāpeyyāma, ubhatopakkhe yāva sattamaṃ kulaṃ samugghātāpeyyāmā”ti. ","html":"{}"},"mil5.4.3:2.10":{"pli":"“Ko panettha, mahārāja, viseso, kiṅkāraṇaṃ, yaṃ ekassa pāṇippahāre sukhumo kahāpaṇo daṇḍo, yaṃ tava pāṇippahāre hatthacchejjaṃ pādacchejjaṃ yāva kaḷīracchejjaṃ sabbagehādānaṃ ubhatopakkhe yāva sattamakulā samugghāto”ti? ","html":"{}"},"mil5.4.3:2.11":{"pli":"“Manussantarena, bhante”ti. ","html":"{}"},"mil5.4.3:2.12":{"pli":"“Evameva kho, mahārāja, sampajānamusāvādo vatthuvasena garukalahuko hotī”ti. ","html":"{}"},"mil5.4.3:2.13":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.3:3.1":{"pli":"Musāvādagarulahubhāvapañho tatiyo. ","html":"<p class='endsutta'>{}</p></article>"}},"mil5.4.4":{"mil5.4.4:0.1":{"pli":"Milindapañha ","html":"<article id='mil5.4.4'><header><ul><li class='division'>{}</li>"},"mil5.4.4:0.2":{"pli":"Meṇḍakapañha ","html":"<li>{}</li>"},"mil5.4.4:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.4:0.4":{"pli":"4. Bodhisattadhammatāpañha ","html":"<h1 class='sutta-title'>{}</h1></header>"},"mil5.4.4:1.1":{"pli":"“Bhante nāgasena, bhāsitampetaṃ bhagavatā dhammatādhammapariyāye ‘pubbeva bodhisattānaṃ mātāpitaro niyatā honti, bodhi niyatā hoti, aggasāvakā niyatā honti, putto niyato hoti, upaṭṭhāko niyato hotī’ti. ","html":"<p>{}"},"mil5.4.4:1.2":{"pli":"Puna ca tumhe bhaṇatha—","html":"{}"},"mil5.4.4:1.3":{"pli":"‘tusite kāye ṭhito bodhisatto aṭṭha mahāvilokanāni viloketi, kālaṃ viloketi, dīpaṃ viloketi, desaṃ viloketi, kulaṃ viloketi, janettiṃ viloketi, āyuṃ viloketi, māsaṃ viloketi, nekkhammaṃ viloketī’ti. ","html":"{}"},"mil5.4.4:1.4":{"pli":"Bhante nāgasena, aparipakke ñāṇe bujjhanaṃ natthi, paripakke ñāṇe na sakkā nimesantarampi āgametuṃ, anatikkamanīyaṃ paripakkamānasaṃ. ","html":"{}"},"mil5.4.4:1.5":{"pli":"Kasmā bodhisatto kālaṃ viloketi ‘kamhi kāle uppajjāmī’ti. ","html":"{}"},"mil5.4.4:1.6":{"pli":"Aparipakke ñāṇe bujjhanaṃ natthi, paripakke ñāṇe na sakkā nimesantarampi āgametuṃ, kasmā bodhisatto kulaṃ viloketi ‘kamhi kule uppajjāmī’ti. ","html":"{}"},"mil5.4.4:1.7":{"pli":"Yadi, bhante nāgasena, pubbeva bodhisattassa mātāpitaro niyatā, tena hi ‘kulaṃ viloketī’ti yaṃ vacanaṃ, taṃ micchā. ","html":"{}"},"mil5.4.4:1.8":{"pli":"Yadi kulaṃ viloketi, tena hi ‘pubbeva bodhisattassa mātāpitaro niyatā’ti tampi vacanaṃ micchā. ","html":"{}"},"mil5.4.4:1.9":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.4:2.1":{"pli":"“Niyatā, mahārāja, pubbeva bodhisattassa mātāpitaro, kulañca bodhisatto viloketi. ","html":"<p>{}"},"mil5.4.4:2.2":{"pli":"Kinti pana kulaṃ viloketi ‘ye me mātāpitaro, te khattiyā udāhu brāhmaṇā’ti. ","html":"{}"},"mil5.4.4:2.3":{"pli":"Evaṃ kulaṃ viloketi. ","html":"{}</p>"},"mil5.4.4:3.1":{"pli":"Aṭṭhannaṃ, mahārāja, pubbeva anāgataṃ oloketabbaṃ hoti. ","html":"<p>{}"},"mil5.4.4:3.2":{"pli":"Katamesaṃ aṭṭhannaṃ? ","html":"{}"},"mil5.4.4:3.3":{"pli":"Vāṇijassa, mahārāja, pubbeva vikkayabhaṇḍaṃ oloketabbaṃ hoti, hatthināgassa pubbeva soṇḍāya anāgato maggo oloketabbo hoti, sākaṭikassa pubbeva anāgataṃ titthaṃ oloketabbaṃ hoti, niyāmakassa pubbeva anāgataṃ tīraṃ oloketvā nāvā pesetabbā hoti, bhisakkassa pubbeva āyuṃ oloketvā āturo upasaṅkamitabbo hoti, uttarasetussa pubbeva thirāthirabhāvaṃ jānitvā abhiruhitabbaṃ hoti, bhikkhussa pubbeva anāgataṃ kālaṃ paccavekkhitvā bhojanaṃ bhuñjitabbaṃ hoti, bodhisattānaṃ pubbeva kulaṃ oloketabbaṃ hoti ‘khattiyakulaṃ vā brāhmaṇakulaṃ vā’ti. ","html":"{}"},"mil5.4.4:3.4":{"pli":"Imesaṃ kho, mahārāja, aṭṭhannaṃ pubbeva anāgataṃ oloketabbaṃ hotī”ti. ","html":"{}"},"mil5.4.4:3.5":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.4:4.1":{"pli":"Bodhisattadhammatāpañho catuttho. ","html":"<p class='endsutta'>{}</p></article>"}},"mil5.4.5":{"mil5.4.5:0.1":{"pli":"Milindapañha ","html":"<article id='mil5.4.5'><header><ul><li class='division'>{}</li>"},"mil5.4.5:0.2":{"pli":"Meṇḍakapañha ","html":"<li>{}</li>"},"mil5.4.5:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.5:0.4":{"pli":"5. Attanipātanapañha ","html":"<h1 class='sutta-title'>{}</h1></header>"},"mil5.4.5:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.5:1.2":{"pli":"‘na, bhikkhave, attānaṃ pātetabbaṃ, yo pāteyya, yathādhammo kāretabbo’ti. ","html":"{}"},"mil5.4.5:1.3":{"pli":"Puna ca tumhe bhaṇatha—","html":"{}"},"mil5.4.5:1.4":{"pli":"‘yattha katthaci bhagavā sāvakānaṃ dhammaṃ desayamāno anekapariyāyena jātiyā jarāya byādhino maraṇassa samucchedāya dhammaṃ deseti, yo hi koci jātijarābyādhimaraṇaṃ samatikkamati, taṃ paramāya pasaṃsāya pasaṃsatī’ti. ","html":"{}"},"mil5.4.5:1.5":{"pli":"Yadi, bhante nāgasena, bhagavatā bhaṇitaṃ—","html":"{}"},"mil5.4.5:1.6":{"pli":"‘na, bhikkhave, attānaṃ pātetabbaṃ, yo pāteyya, yathādhammo kāretabbo’ti, tena hi ‘jātiyā jarāya byādhino maraṇassa samucchedāya dhammaṃ desetī’ti yaṃ vacanaṃ, taṃ micchā. ","html":"{}"},"mil5.4.5:1.7":{"pli":"Yadi jātiyā jarāya byādhino maraṇassa samucchedāya dhammaṃ deseti, tena hi ‘na, bhikkhave, attānaṃ pātetabbaṃ, yo pāteyya, yathādhammo kāretabbo’ti tampi vacanaṃ micchā. ","html":"{}"},"mil5.4.5:1.8":{"pli":"Ayampi ubhato koṭiko pañho tavānuppatto, so tayā nibbāhitabbo”ti. ","html":"{}</p>"},"mil5.4.5:2.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.5:2.2":{"pli":"‘na, bhikkhave, attānaṃ pātetabbaṃ, yo pāteyya, yathādhammo kāretabbo’ti. ","html":"{}"},"mil5.4.5:2.3":{"pli":"Yattha katthaci bhagavatā sāvakānaṃ dhammaṃ desayamānena ca anekapariyāyena jātiyā jarāya byādhino maraṇassa samucchedāya dhammo desito, tattha pana kāraṇaṃ atthi, yena bhagavā kāraṇena paṭikkhipi samādapesi cā”ti. ","html":"{}</p>"},"mil5.4.5:3.1":{"pli":"“Kiṃ panettha, bhante nāgasena, kāraṇaṃ, yena bhagavā kāraṇena paṭikkhipi samādapesi cā”ti? ","html":"<p>{}"},"mil5.4.5:3.2":{"pli":"“Sīlavā, mahārāja, sīlasampanno agadasamo sattānaṃ kilesavisavināsane, osadhasamo sattānaṃ kilesabyādhivūpasame, udakasamo sattānaṃ kilesarajojallāpaharaṇe, maṇiratanasamo sattānaṃ sabbasampattidāne, nāvāsamo sattānaṃ caturoghapāragamane, satthavāhasamo sattānaṃ jātikantāratāraṇe, vātasamo sattānaṃ tividhaggisantāpanibbāpane, mahāmeghasamo sattānaṃ mānasaparipūraṇe, ācariyasamo sattānaṃ kusalasikkhāpane, sudesakasamo sattānaṃ khemapathamācikkhaṇe. ","html":"{}"},"mil5.4.5:3.3":{"pli":"Evarūpo, mahārāja, bahuguṇo anekaguṇo appamāṇaguṇo guṇarāsi guṇapuñjo sattānaṃ vaḍḍhikaro sīlavā ‘mā vinassī’ti sattānaṃ anukampāya bhagavā sikkhāpadaṃ paññapesi ‘na, bhikkhave, attānaṃ pātetabbaṃ, yo pāteyya, yathādhammo kāretabbo’ti. ","html":"{}"},"mil5.4.5:3.4":{"pli":"Idamettha, mahārāja, kāraṇaṃ, yena kāraṇena bhagavā paṭikkhipi. ","html":"{}"},"mil5.4.5:3.5":{"pli":"Bhāsitampetaṃ, mahārāja, therena kumārakassapena vicitrakathikena pāyāsirājaññassa paralokaṃ dīpayamānena ‘yathā yathā kho, rājañña, samaṇabrāhmaṇā sīlavanto kalyāṇadhammā ciraṃ dīghamaddhānaṃ tiṭṭhanti tathā tathā bahuṃ puññaṃ pasavanti, bahujanahitāya ca paṭipajjanti bahujanasukhāya lokānukampāya atthāya hitāya sukhāya devamanussānan’ti. ","html":"{}</p>"},"mil5.4.5:4.1":{"pli":"Kena pana kāraṇena bhagavā samādapesi? ","html":"<p>{}"},"mil5.4.5:4.2":{"pli":"Jātipi, mahārāja, dukkhā, jarāpi dukkhā, byādhipi dukkho, maraṇampi dukkhaṃ, sokopi dukkho, paridevopi dukkho, dukkhampi dukkhaṃ, domanassampi dukkhaṃ, upāyāsopi dukkho, appiyehi sampayogopi dukkho, piyehi vippayogopi dukkho, mātumaraṇampi dukkhaṃ, pitumaraṇampi dukkhaṃ, bhātumaraṇampi dukkhaṃ, bhaginimaraṇampi dukkhaṃ, puttamaraṇampi dukkhaṃ, dāramaraṇampi dukkhaṃ, dāsamaraṇampi dukkhaṃ, ñātimaraṇampi dukkhaṃ, ñātibyasanampi dukkhaṃ, rogabyasanampi dukkhaṃ, bhogabyasanampi dukkhaṃ, sīlabyasanampi dukkhaṃ, diṭṭhibyasanampi dukkhaṃ, rājabhayampi dukkhaṃ, corabhayampi dukkhaṃ, veribhayampi dukkhaṃ, dubbhikkhabhayampi dukkhaṃ, aggibhayampi dukkhaṃ, udakabhayampi dukkhaṃ, ūmibhayampi dukkhaṃ, āvaṭṭabhayampi dukkhaṃ, kumbhīlabhayampi dukkhaṃ, susukābhayampi dukkhaṃ, attānuvādabhayampi dukkhaṃ, parānuvādabhayampi dukkhaṃ, daṇḍabhayampi dukkhaṃ, duggatibhayampi dukkhaṃ, parisāsārajjabhayampi dukkhaṃ, ājīvakabhayampi dukkhaṃ, maraṇabhayampi dukkhaṃ, vettehi tāḷanampi dukkhaṃ, kasāhi tāḷanampi dukkhaṃ, addhadaṇḍakehi tāḷanampi dukkhaṃ, hatthacchedanampi dukkhaṃ, pādacchedanampi dukkhaṃ, hatthapādacchedanampi dukkhaṃ, kaṇṇacchedanampi dukkhaṃ, nāsacchedanampi dukkhaṃ, kaṇṇanāsacchedanampi dukkhaṃ, bilaṅgathālikampi dukkhaṃ, saṅkhamuṇḍikampi dukkhaṃ, rāhumukhampi dukkhaṃ, jotimālikampi dukkhaṃ, hatthapajjotikampi dukkhaṃ, erakavattikampi dukkhaṃ, cīrakavāsikampi dukkhaṃ, eṇeyyakampi dukkhaṃ, baḷisamaṃsikampi dukkhaṃ, kahāpaṇikampi dukkhaṃ, khārāpatacchikampi dukkhaṃ, palighaparivattikampi dukkhaṃ, palālapīṭhakampi dukkhaṃ, tattena telena osiñcanampi dukkhaṃ, sunakhehi khādāpanampi dukkhaṃ, jīvasūlāropanampi dukkhaṃ, asinā sīsacchedanampi dukkhaṃ, evarūpāni, mahārāja, bahuvidhāni anekavidhāni dukkhāni saṃsāragato anubhavati. ","html":"{}</p>"},"mil5.4.5:5.1":{"pli":"Yathā, mahārāja, himavantapabbate abhivuṭṭhaṃ udakaṃ gaṅgāya nadiyā pāsāṇasakkharakharamarumbaāvaṭṭagaggalakaūmikavaṅkacadika-āvaraṇanīvaraṇamūlakasākhāsu pariyottharati; ","html":"<p>{}"},"mil5.4.5:5.2":{"pli":"evameva kho, mahārāja, evarūpāni bahuvidhāni anekavidhāni dukkhāni saṃsāragato anubhavati. ","html":"{}"},"mil5.4.5:5.3":{"pli":"Pavattaṃ, mahārāja, dukkhaṃ, appavattaṃ sukhaṃ. ","html":"{}"},"mil5.4.5:5.4":{"pli":"Appavattassa guṇaṃ pavatte ca bhayaṃ dīpayamāno, mahārāja, bhagavā appavattassa sacchikiriyāya jātijarābyādhimaraṇasamatikkamāya samādapesi, idamettha, mahārāja, kāraṇaṃ, yena kāraṇena bhagavā samādapesī”ti. ","html":"{}"},"mil5.4.5:5.5":{"pli":"“Sādhu, bhante nāgasena, sunibbeṭhito pañho, sukathitaṃ kāraṇaṃ, evametaṃ tathā sampaṭicchāmī”ti. ","html":"{}</p>"},"mil5.4.5:6.1":{"pli":"Attanipātanapañho pañcamo. ","html":"<p class='endsutta'>{}</p></article>"}},"mil5.4.6":{"mil5.4.6:0.1":{"pli":"Milindapañha ","html":"<article id='mil5.4.6'><header><ul><li class='division'>{}</li>"},"mil5.4.6:0.2":{"pli":"Meṇḍakapañha ","html":"<li>{}</li>"},"mil5.4.6:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.6:0.4":{"pli":"6. Mettābhāvanānisaṃsapañha ","html":"<h1 class='sutta-title'>{}</h1></header>"},"mil5.4.6:1.1":{"pli":"“Bhante nāgasena, bhāsitampetaṃ bhagavatā—","html":"<p>{}"},"mil5.4.6:1.2":{"pli":"‘mettāya, bhikkhave, cetovimuttiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ekādasānisaṃsā pāṭikaṅkhā. ","html":"{}"},"mil5.4.6:1.3":{"pli":"Katame ekādasa? ","html":"{}"},"mil5.4.6:1.4":{"pli":"Sukhaṃ supati, sukhaṃ paṭibujjhati, na pāpakaṃ supinaṃ passati, manussānaṃ piyo hoti, amanussānaṃ piyo hoti, devatā rakkhanti, nāssa aggi vā visaṃ vā satthaṃ vā kamati, tuvaṭaṃ cittaṃ samādhiyati, mukhavaṇṇo vippasīdati, asammūḷho kālaṃ karoti, uttariṃ appaṭivijjhanto brahmalokūpago hotī’ti. ","html":"{}"},"mil5.4.6:1.5":{"pli":"Puna ca tumhe bhaṇatha—","html":"{}"},"mil5.4.6:1.6":{"pli":"‘sāmo kumāro mettāvihārī migasaṅghena parivuto pavane vicaranto pīḷiyakkhena raññā viddho visapītena sallena tattheva mucchito patito’ti. ","html":"{}</p>"},"mil5.4.6:2.1":{"pli":"Yadi, bhante nāgasena, bhagavatā bhaṇitaṃ—","html":"<p>{}"},"mil5.4.6:2.2":{"pli":"‘mettāya bhikkhave …pe… ","html":"{}"},"mil5.4.6:2.3":{"pli":"brahmalokūpago hotī’ti, tena hi ‘sāmo kumāro mettāvihārī migasaṅghena parivuto pavane vicaranto pīḷiyakkhena raññā viddho visapītena sallena tattheva mucchito patito’ti yaṃ vacanaṃ, taṃ micchā. ","html":"{}"},"mil5.4.6:2.4":{"pli":"Yadi sāmo kumāro mettāvihārī migasaṅghena parivuto pavane vicaranto pīḷiyakkhena raññā viddho visapītena sallena tattheva mucchito patito, tena hi ‘mettāya, bhikkhave …pe… ","html":"{}"},"mil5.4.6:2.5":{"pli":"satthaṃ vā kamatī’ti tampi vacanaṃ micchā. ","html":"{}"},"mil5.4.6:2.6":{"pli":"Ayampi ubhato koṭiko pañho sunipuṇo parisaṇho sukhumo gambhīro, api sunipuṇānaṃ manujānaṃ gatte sedaṃ moceyya, so tavānuppatto, vijaṭehi taṃ mahājaṭājaṭitaṃ, anāgatānaṃ jinaputtānaṃ cakkhuṃ dehi nibbāhanāyā”ti. ","html":"{}</p>"},"mil5.4.6:3.1":{"pli":"“Bhāsitampetaṃ, mahārāja, bhagavatā—","html":"<p>{}"},"mil5.4.6:3.2":{"pli":"‘mettāya bhikkhave …pe… ","html":"{}"},"mil5.4.6:3.3":{"pli":"satthaṃ vā kamatī’ti. ","html":"{}"},"mil5.4.6:3.4":{"pli":"Sāmo ca kumāro mettāvihārī migasaṅghena parivuto pavane vicaranto pīḷiyakkhena raññā viddho visapītena sallena tattheva mucchito patito, tattha pana, mahārāja, kāraṇaṃ atthi. ","html":"{}"},"mil5.4.6:3.5":{"pli":"Katamaṃ tattha kāraṇaṃ? ","html":"{}"},"mil5.4.6:3.6":{"pli":"Nete, mahārāja, guṇā puggalassa, mettābhāvanāyete guṇā, sāmo, mahārāja, kumāro ghaṭaṃ ukkhipanto tasmiṃ khaṇe mettābhāvanāya pamatto ahosi. ","html":"{}</p>"},"mil5.4.6:4.1":{"pli":"Yasmiṃ, mahārāja, khaṇe puggalo mettaṃ samāpanno hoti, na tassa puggalassa tasmiṃ khaṇe aggi vā visaṃ vā satthaṃ vā kamati. ","html":"<p>{}"},"mil5.4.6:4.2":{"pli":"Tassa ye keci ahitakāmā upagantvā taṃ na passanti, na tasmiṃ okāsaṃ labhanti. ","html":"{}"},"mil5.4.6:4.3":{"pli":"Nete, mahārāja, guṇā puggalassa, mettābhāvanāyete guṇā. ","html":"{}"},"mil5.4.6:4.4":{"pli":"Idha, mahārāja, puriso saṅgāmasūro abhejjakavacajālikaṃ sannayhitvā saṅgāmaṃ otareyya, tassa sarā khittā upagantvā patanti vikiranti, na tasmiṃ okāsaṃ labhanti, neso, mahārāja, guṇo saṅgāmasūrassa, abhejjakavacajālikāyeso guṇo, yassa sarā khittā upagantvā patanti vikiranti. ","html":"{}"},"mil5.4.6:4.5":{"pli":"Evameva kho, mahārāja, nete guṇā puggalassa, mettābhāvanāyete guṇā. ","html":"{}</p>"},"mil5.4.6:5.1":{"pli":"Yasmiṃ, mahārāja, khaṇe puggalo mettaṃ samāpanno hoti, na tassa puggalassa tasmiṃ khaṇe aggi vā visaṃ vā satthaṃ vā kamati. ","html":"<p>{}"},"mil5.4.6:5.2":{"pli":"Tassa ye keci ahitakāmā upagantvā taṃ na passanti, tasmiṃ okāsaṃ na labhanti, nete, mahārāja, guṇā puggalassa, mettābhāvanāyete guṇā. ","html":"{}"},"mil5.4.6:5.3":{"pli":"Idha pana, mahārāja, puriso dibbaṃ antaradhānaṃ mūlaṃ hatthe kareyya, yāva taṃ mūlaṃ tassa hatthagataṃ hoti, tāva na añño koci pakatimanusso taṃ purisaṃ passati. ","html":"{}"},"mil5.4.6:5.4":{"pli":"Neso, mahārāja, guṇo purisassa, mūlasseso guṇo antaradhānassa, yaṃ so pakatimanussānaṃ cakkhupathe na dissati. ","html":"{}"},"mil5.4.6:5.5":{"pli":"Evameva kho, mahārāja, nete guṇā puggalassa, mettābhāvanāyete guṇā. ","html":"{}</p>"},"mil5.4.6:6.1":{"pli":"Yasmiṃ, mahārāja, khaṇe puggalo mettaṃ samāpanno hoti, na tassa puggalassa tasmiṃ khaṇe aggi vā visaṃ vā satthaṃ vā kamati. ","html":"<p>{}"},"mil5.4.6:6.2":{"pli":"Tassa ye keci ahitakāmā upagantvā taṃ na passanti, na tasmiṃ okāsaṃ labhanti. ","html":"{}"},"mil5.4.6:6.3":{"pli":"Nete, mahārāja, guṇā puggalassa, mettābhāvanāyete guṇā. ","html":"{}"},"mil5.4.6:6.4":{"pli":"Yathā vā pana, mahārāja, purisaṃ sukataṃ mahāleṇamanuppaviṭṭhaṃ mahatimahāmegho abhivassanto na sakkoti temayituṃ, neso, mahārāja, guṇo purisassa, mahāleṇasseso guṇo, yaṃ mahāmegho abhivassamāno na taṃ temeti. ","html":"{}"},"mil5.4.6:6.5":{"pli":"Evameva kho, mahārāja, nete guṇā puggalassa, mettābhāvanāyete guṇā. ","html":"{}</p>"},"mil5.4.6:7.1":{"pli":"Yasmiṃ, mahārāja, khaṇe puggalo mettaṃ samāpanno hoti, na tassa puggalassa tasmiṃ khaṇe aggi vā visaṃ vā satthaṃ vā kamati. ","html":"<p>{}"},"mil5.4.6:7.2":{"pli":"Tassa ye keci ahitakāmā upagantvā taṃ na passanti, na tassa sakkonti ahitaṃ kātuṃ, nete, mahārāja, guṇā puggalassa, mettābhāvanāyete guṇā”ti. ","html":"{}"},"mil5.4.6:7.3":{"pli":"“Acchariyaṃ, bhante nāgasena, abbhutaṃ, bhante nāgasena, sabbapāpanivāraṇā mettābhāvanā”ti. ","html":"{}"},"mil5.4.6:7.4":{"pli":"“Sabbakusalaguṇāvahā, mahārāja, mettābhāvanā hitānampi ahitānampi, ye te sattā viññāṇabaddhā, sabbesaṃ mahānisaṃsā mettābhāvanā saṃvibhajitabbā”ti. ","html":"{}</p>"},"mil5.4.6:8.1":{"pli":"Mettābhāvanānisaṃsapañho chaṭṭho. ","html":"<p class='endsutta'>{}</p></article>"}},"mil5.4.7":{"mil5.4.7:0.1":{"pli":"Milindapañha ","html":"<article id='mil5.4.7'><header><ul><li class='division'>{}</li>"},"mil5.4.7:0.2":{"pli":"Meṇḍakapañha ","html":"<li>{}</li>"},"mil5.4.7:0.3":{"pli":"Sabbaññutañāṇavagga ","html":"<li>{}</li></ul>"},"mil5.4.7:0.4":{"pli":"7 Kusalākusalasamavisamapañha ","html":"<h1 class='sutta-title'>{}</h1></header>"},"mil5.4.7:1.1":{"pli":"“Bhante nāgasena kusalakārissapi akusalakārissapi vipāko samasamo, udāhu koci viseso atthī”ti? ","html":"<p>{}"},"mil5.4.7:1.2":{"pli":"“Atthi, mahārāja, kusalassa ca akusalassa ca viseso, kusalaṃ, mahārāja, sukhavipākaṃ saggasaṃvattanikaṃ, akusalaṃ dukkhavipākaṃ nirayasaṃvattanikan”ti. ","html":"{}</p>"},"mil5.4.7:2.1":{"pli":"“Bhante nāgasena, tumhe bhaṇatha—","html":"<p>{}"},"mil5.4.7:2.2":{"pli":"‘devadatto ekantakaṇho, ekantakaṇhehi dhammehi samannāgato, bodhisatto ekantasukko, ekantasukkehi dhammehi samannāgato’ti. ","html":"{}"},"mil5.4.7:2.3":{"pli":"Puna ca devadatto bhave bhave yasena ca pakkhena ca bodhisattena samasamo hoti, kadāci adhikataro vā. ","html":"{}"},"mil5.4.7:2.4":{"pli":"Yadā devadatto nagare bārāṇasiyaṃ brahmadattassa rañño purohitaputto ahosi, tadā bodhisatto chavakacaṇḍālo ahosi vijjādharo, vijjaṃ parijappitvā akāle ambaphalāni nibbattesi, ettha tāva bodhisatto devadattato jātiyā nihīno yasena ca nihīno. ","html":"{}</p>"},"mil5.4.7:3.1":{"pli":"Puna caparaṃ yadā devadatto rājā ahosi mahā mahīpati sabbakāmasamaṅgī, tadā bodhisatto tassūpabhogo ahosi hatthināgo sabbalakkhaṇasampanno, tassa cārugativilāsaṃ asahamāno rājā vadhamicchanto hatthācariyaṃ evamavoca ‘asikkhito te, ācariya, hatthināgo, tassa ākāsagamanaṃ nāma kāraṇaṃ karohī’ti, tatthapi tāva bodhisatto devadattato jātiyā nihīno lāmako tiracchānagato. ","html":"<p>{}</p>"},"mil5.4.7:4.1":{"pli":"Puna caparaṃ yadā devadatto manusso ahosi pavane naṭṭhāyiko, tadā bodhisatto mahāpathavī nāma makkaṭo ahosi, etthapi tāva dissati viseso manussassa ca tiracchānagatassa ca, tatthapi tāva bodhisatto devadattato jātiyā nihīno. ","html":"<p>{}</p>"},"mil5.4.7:5.1":{"pli":"Puna caparaṃ yadā devadatto manusso ahosi soṇuttaro nāma nesādo balavā balavataro nāgabalo, tadā bodhisatto chaddanto nāma nāgarājā ahosi, tadā so luddako taṃ hatthināgaṃ ghātesi, tatthapi tāva devadattova adhikataro. ","html":"<p>{}</p>"},"mil5.4.7:6.1":{"pli":"Puna caparaṃ yadā devadatto manusso ahosi vanacarako aniketavāsī, tadā bodhisatto sakuṇo ahosi tittiro mantajjhāyī, tadāpi so vanacarako taṃ sakuṇaṃ ghātesi, tatthapi tāva devadattova jātiyā adhikataro. ","html":"<p>{}</p>"},"mil5.4.7:7.1":{"pli":"Puna caparaṃ yadā devadatto (…) kalābu nāma kāsirājā ahosi, tadā bodhisatto tāpaso ahosi khantivādī, tadā so rājā tassa tāpasassa kuddho hatthapāde vaṃsakaḷīre viya chedāpesi, tatthapi tāva devadattoyeva adhikataro jātiyā ca yasena ca. ","html":"<p>{}</p>"},"mil5.4.7:8.1":{"pli":"Puna caparaṃ yadā devadatto manusso ahosi vanacaro, tadā bodhisatto nandiyo nāma vānarindo ahosi, tadāpi so vanacaro taṃ vānarindaṃ ghātesi saddhiṃ mātarā kaniṭṭhabhātikena ca, tatthapi tāva devadattoyeva adhikataro jātiyā. ","html":"<p>{}</p>"},"mil5.4.7:9.1":{"pli":"Puna caparaṃ yadā devadatto manusso ahosi acelako kārambhiyo nāma, tadā bodhisatto paṇḍarako nāma nāgarājā ahosi, tatthapi tāva devadattoyeva adhikataro jātiyā. ","html":"<p>{}</p>"},"mil5.4.7:10.1":{"pli":"Puna caparaṃ yadā devadatto manusso ahosi pavane jaṭilako, tadā bodhisatto tacchako nāma mahāsūkaro ahosi, tatthapi tāva devadattoyeva jātiyā adhikataro. ","html":"<p>{}</p>"},"mil5.4.7:11.1":{"pli":"Puna caparaṃ yadā devadatto cetīsu sūraparicaro nāma rājā ahosi upari purisamatte gagane vehāsaṅgamo, tadā bodhisatto kapilo nāma brāhmaṇo ahosi, tatthapi tāva devadattoyeva adhikataro jātiyā ca yasena ca. ","html":"<p>{}</p>"},"mil5.4.7:12.1":{"pli":"Puna caparaṃ yadā devadatto manusso ahosi sāmo nāma, tadā bodhisatto ruru nāma migarājā ahosi, tatthapi tāva devadatto yeva jātiyā adhikataro. ","html":"<p>{}</p>"},"mil5.4.7:13.1":{"pli":"Puna caparaṃ yadā devadatto manusso ahosi luddako pavanacaro, tadā bodhisatto hatthināgo ahosi, so luddako tassa hatthināgassa sattakkhattuṃ dante chinditvā hari, tatthapi tāva devadatto yeva yoniyā adhikataro. ","html":"<p>{}</p>"},"mil5.4.7:14.1":{"pli":"Puna caparaṃ yadā devadatto siṅgālo ahosi khattiyadhammo, so yāvatā jambudīpe padesarājāno te sabbe anuyutte akāsi, tadā bodhisatto vidhuro nāma paṇḍito ahosi, tatthapi tāva devadattoyeva yasena adhikataro. ","html":"<p>{}</p>"},"mil5.4.7:15.1":{"pli":"Puna caparaṃ yadā devadatto hatthināgo hutvā laṭukikāya sakuṇikāya puttake ghātesi, tadā bodhisattopi hatthināgo ahosi yūthapati, tattha tāva ubhopi te samasamā ahesuṃ. ","html":"<p>{}</p>"},"mil5.4.7:16.1":{"pli":"Puna caparaṃ yadā devadatto yakkho ahosi adhammo nāma, tadā bodhisattopi yakkho ahosi dhammo nāma, tatthapi tāva ubhopi samasamā ahesuṃ. ","html":"<p>{}</p>"},"mil5.4.7:17.1":{"pli":"Puna caparaṃ yadā devadatto nāviko ahosi pañcannaṃ kulasatānaṃ issaro, tadā bodhisattopi nāviko ahosi pañcannaṃ kulasatānaṃ issaro, tatthapi tāva ubhopi samasamā ahesuṃ. ","html":"<p>{}</p>"},"mil5.4.7:18.1":{"pli":"Puna caparaṃ yadā devadatto satthavāho ahosi pañcannaṃ sakaṭasatānaṃ issaro, tadā bodhisattopi satthavāho ahosi pañcannaṃ sakaṭasatānaṃ issaro, tatthapi tāva ubhopi samasamā ahesuṃ. ","html":"<p>{}</p>"},"mil5.4.7:19.1":{"pli":"Puna caparaṃ yadā devadatto sākho nāma migarājā ahosi, tadā bodhisattopi nigrodho nāma migarājā ahosi, tatthapi tāva ubhopi samasamā ahesuṃ. ","html":"<p>{}</p>"},"mil5.4.7:20.1":{"pli":"Puna caparaṃ yadā devadatto sākho nāma senāpati ahosi, tadā bodhisattopi nigrodho nāma rājā ahosi, tatthapi tāva ubhopi samasamā ahesuṃ. ","html":"<p>{}</p>"},"mil5.4.7:21.1":{"pli":"Puna caparaṃ yadā devadatto khaṇḍahālo nāma brāhmaṇo ahosi, tadā bodhisatto cando nāma rājakumāro ahosi, tadā so khaṇḍahāloyeva adhikataro. ","html":"<p>{}</p>"},"mil5.4.7:22.1":{"pli":"Puna caparaṃ yadā devadatto brahmadatto nāma rājā ahosi, tadā bodhisatto tassa putto mahāpadumo nāma kumāro ahosi, tadā so rājā sakaputtaṃ corapapāte khipāpesi, yato kutoci pitāva puttānaṃ adhikataro hoti visiṭṭhoti, tatthapi tāva devadattoyeva adhikataro. ","html":"<p>{}</p>"},"mil5.4.7:23.1":{"pli":"Puna caparaṃ yadā devadatto mahāpatāpo nāma rājā ahosi, tadā bodhisatto tassa putto dhammapālo nāma kumāro ahosi, tadā so rājā sakaputtassa hatthapāde sīsañca chedāpesi, tatthapi tāva devadattoyeva uttaro adhikataro. ","html":"<p>{}</p>"},"mil5.4.7:24.1":{"pli":"Ajjetarahi ubhopi sakyakule jāyiṃsu. ","html":"<p>{}"},"mil5.4.7:24.2":{"pli":"Bodhisatto buddho ahosi sabbaññū lokanāyako, devadatto tassa devātidevassa sāsane pabbajitvā iddhiṃ nibbattetvā buddhālayaṃ akāsi. ","html":"{}"},"mil5.4.7:24.3":{"pli":"Kiṃ nu kho, bhante nāgasena, yaṃ mayā bhaṇitaṃ, taṃ sabbaṃ tathaṃ udāhu vitathan”ti? ","html":"{}</p>"},"mil5.4.7:25.1":{"pli":"“Yaṃ tvaṃ, mahārāja, bahuvidhaṃ kāraṇaṃ osāresi, sabbaṃ taṃ tatheva, no aññathā”ti. ","html":"<p>{}"},"mil5.4.7:25.2":{"pli":"“Yadi, bhante nāgasena, kaṇhopi sukkopi samasamagatikā honti, tena hi kusalampi akusalampi samasamavipākaṃ hotī”ti? ","html":"{}"},"mil5.4.7:25.3":{"pli":"“Na hi, mahārāja, kusalampi akusalampi samasamavipākaṃ hoti, na hi, mahārāja, devadatto sabbajanehi paṭiviruddho, bodhisatteneva paṭiviruddho. ","html":"{}"},"mil5.4.7:25.4":{"pli":"Yo tassa bodhisattena paṭiviruddho, so tasmiṃ tasmiṃyeva bhave paccati phalaṃ deti. ","html":"{}"},"mil5.4.7:25.5":{"pli":"Devadattopi, mahārāja, issariye ṭhito janapadesu ārakkhaṃ deti, setuṃ sabhaṃ puññasālaṃ kāreti, samaṇabrāhmaṇānaṃ kapaṇaddhikavaṇibbakānaṃ nāthānāthānaṃ yathāpaṇihitaṃ dānaṃ deti. ","html":"{}"},"mil5.4.7:25.6":{"pli":"Tassa so vipākena bhave bhave sampattiyo paṭilabhati. ","html":"{}"},"mil5.4.7:25.7":{"pli":"Kassetaṃ, mahārāja, sakkā vattuṃ vinā dānena damena saṃyamena uposathakammena sampattiṃ anubhavissatīti? ","html":"{}</p>"},"mil5.4.7:26.1":{"pli":"Yaṃ pana tvaṃ, mahārāja, evaṃ vadesi ‘devadatto ca bodhisatto ca ekato anuparivattantī’ti, so na jātisatassa accayena samāgamo ahosi, na jātisahassassa accayena, na jātisatasahassassa accayena, kadāci karahaci bahūnaṃ ahorattānaṃ accayena samāgamo ahosi. ","html":"<p>{}"},"mil5.4.7:26.2":{"pli":"Yaṃ panetaṃ, mahārāja, bhagavatā kāṇakacchapopamaṃ upadassitaṃ manussattappaṭilābhāya, tathūpamaṃ, mahārāja, imesaṃ samāgamaṃ dhārehi. ","html":"{}</p>"},"mil5.4.7:27.1":{"pli":"Na, mahārāja, bodhisattassa devadatteneva saddhiṃ samāgamo ahosi, theropi, mahārāja, sāriputto anekesu jātisatasahassesu bodhisattassa pitā ahosi, mahāpitā ahosi, cūḷapitā ahosi, bhātā ahosi, putto ahosi, bhāgineyyo ahosi, mitto ahosi. ","html":"<p>{}</p>"},"mil5.4.7:28.1":{"pli":"Bodhisattopi, mahārāja, anekesu jātisatasahassesu therassa sāriputtassa pitā ahosi, mahāpitā ahosi, cūḷapitā ahosi, bhātā ahosi, putto ahosi, bhāgineyyo ahosi, mitto ahosi, sabbepi, mahārāja, sattanikāyapariyāpannā saṃsārasotamanugatā saṃsārasotena vuyhantā appiyehipi piyehipi samāgacchanti. ","html":"<p>{}"},"mil5.4.7:28.2":{"pli":"Yathā, mahārāja, udakaṃ sotena vuyhamānaṃ suciasucikalyāṇapāpakena samāgacchati; ","html":"{}"},"mil5.4.7:28.3":{"pli":"evameva kho, mahārāja, sabbepi sattanikāyapariyāpannā saṃsārasotamanugatā saṃsārasotena vuyhantā appiyehipi piyehipi samāgacchanti. ","html":"{}"},"mil5.4.7:28.4":{"pli":"Devadatto, mahārāja, yakkho samāno attanā adhammo pare adhamme niyojetvā sattapaññāsavassakoṭiyo saṭṭhi ca vassasatasahassāni mahāniraye pacci, bodhisattopi, mahārāja, yakkho samāno attanā dhammo pare dhamme niyojetvā sattapaññāsavassakoṭiyo saṭṭhi ca vassasatasahassāni sagge modi sabbakāmasamaṅgī, api ca, mahārāja, devadatto imasmiṃ bhave buddhaṃ anāsādanīyamāsādayitvā samaggañca saṅghaṃ bhinditvā pathaviṃ pāvisi, tathāgato bujjhitvā sabbadhamme parinibbuto upadhisaṅkhaye”ti. ","html":"{}"},"mil5.4.7:28.5":{"pli":"“Sādhu, bhante nāgasena, evametaṃ tathā sampaṭicchāmī”ti. ","html":"{}</p>"},"mil5.4.7:29.1":{"pli":"Kusalākusalasamavisamapañho sattamo. ","html":"<p class='endsutta'>{}</p></article>"}}}