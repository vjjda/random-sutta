{"mil7.2.2":{"mil7.2.2:0.1":{"pli":"Milindapañha ","html":"<article id='mil7.2.2'><header><ul><li class='division'>{}</li>"},"mil7.2.2:0.2":{"pli":"Opammakathāpañha ","html":"<li>{}</li>"},"mil7.2.2:0.3":{"pli":"Gadrabhavagga ","html":"<li>{}</li></ul>"},"mil7.2.2:0.4":{"pli":"2. Kukkuṭaṅgapañha ","html":"<h1 class='sutta-title'>{}</h1></header>"},"mil7.2.2:1.1":{"pli":"“Bhante nāgasena, ‘kukkuṭassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? ","html":"<p>{}"},"mil7.2.2:1.2":{"pli":"“Yathā, mahārāja, kukkuṭo kālena samayena paṭisallīyati; ","html":"{}"},"mil7.2.2:1.3":{"pli":"evameva kho, mahārāja, yoginā yogāvacarena kālena samayeneva cetiyaṅgaṇaṃ sammajjitvā pānīyaṃ paribhojanīyaṃ upaṭṭhapetvā sarīraṃ paṭijaggitvā nahāyitvā cetiyaṃ vanditvā vuḍḍhānaṃ bhikkhūnaṃ dassanāya gantvā kālena samayena suññāgāraṃ pavisitabbaṃ. ","html":"{}"},"mil7.2.2:1.4":{"pli":"Idaṃ, mahārāja, kukkuṭassa paṭhamaṃ aṅgaṃ gahetabbaṃ. ","html":"{}</p>"},"mil7.2.2:2.1":{"pli":"Puna caparaṃ, mahārāja, kukkuṭo kālena samayeneva vuṭṭhāti; ","html":"<p>{}"},"mil7.2.2:2.2":{"pli":"evameva kho, mahārāja, yoginā yogāvacarena kālena samayeneva vuṭṭhahitvā cetiyaṅgaṇaṃ sammajjitvā pānīyaṃ paribhojanīyaṃ upaṭṭhapetvā sarīraṃ paṭijaggitvā cetiyaṃ vanditvā punadeva suññāgāraṃ pavisitabbaṃ. ","html":"{}"},"mil7.2.2:2.3":{"pli":"Idaṃ, mahārāja, kukkuṭassa dutiyaṃ aṅgaṃ gahetabbaṃ. ","html":"{}</p>"},"mil7.2.2:3.1":{"pli":"Puna caparaṃ, mahārāja, kukkuṭo pathaviṃ khaṇitvā khaṇitvā ajjhohāraṃ ajjhoharati; ","html":"<p>{}"},"mil7.2.2:3.2":{"pli":"evameva kho, mahārāja, yoginā yogāvacarena paccavekkhitvā paccavekkhitvā ajjhohāraṃ ajjhoharitabbaṃ ‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya, iti purāṇañca vedanaṃ paṭihaṅkhāmi navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti. ","html":"{}"},"mil7.2.2:3.3":{"pli":"Idaṃ, mahārāja, kukkuṭassa tatiyaṃ aṅgaṃ gahetabbaṃ. ","html":"{}"},"mil7.2.2:3.4":{"pli":"Bhāsitampetaṃ, mahārāja, bhagavatā devātidevena—","html":"{}</p>"},"mil7.2.2:4.1":{"pli":"‘Kantāre puttamaṃsaṃva, ","html":"<blockquote class='gatha'><p><span class='verse-line'>{}</span>"},"mil7.2.2:4.2":{"pli":"akkhassabbhañjanaṃ yathā; ","html":"<span class='verse-line'>{}</span>"},"mil7.2.2:4.3":{"pli":"Evaṃ āhari āhāraṃ, ","html":"<span class='verse-line'>{}</span>"},"mil7.2.2:4.4":{"pli":"yāpanatthamamucchito’ti. ","html":"<span class='verse-line'>{}</span></p></blockquote>"},"mil7.2.2:5.1":{"pli":"Puna caparaṃ, mahārāja, kukkuṭo sacakkhukopi rattiṃ andho hoti; ","html":"<p>{}"},"mil7.2.2:5.2":{"pli":"evameva kho, mahārāja, yoginā yogāvacarena anandheneva andhena viya bhavitabbaṃ, araññepi gocaragāme piṇḍāya carantenapi rajanīyesu rūpasaddagandharasaphoṭṭhabbadhammesu andhena badhirena mūgena viya bhavitabbaṃ, na nimittaṃ gahetabbaṃ, nānubyañjanaṃ gahetabbaṃ. ","html":"{}"},"mil7.2.2:5.3":{"pli":"Idaṃ, mahārāja, kukkuṭassa catutthaṃ aṅgaṃ gahetabbaṃ. ","html":"{}"},"mil7.2.2:5.4":{"pli":"Bhāsitampetaṃ, mahārāja, therena mahākaccāyanena—","html":"{}</p>"},"mil7.2.2:6.1":{"pli":"‘Cakkhumāssa yathā andho, ","html":"<blockquote class='gatha'><p><span class='verse-line'>{}</span>"},"mil7.2.2:6.2":{"pli":"sotavā badhiro yathā; ","html":"<span class='verse-line'>{}</span>"},"mil7.2.2:6.3":{"pli":"Paññavāssa yathā mūgo, ","html":"<span class='verse-line'>{}</span>"},"mil7.2.2:6.4":{"pli":"balavā dubbaloriva; ","html":"<span class='verse-line'>{}</span>"},"mil7.2.2:6.5":{"pli":"Attaatthe samuppanne, ","html":"<span class='verse-line'>{}</span>"},"mil7.2.2:6.6":{"pli":"sayetha matasāyikan’ti. ","html":"<span class='verse-line'>{}</span></p></blockquote>"},"mil7.2.2:7.1":{"pli":"Puna caparaṃ, mahārāja, kukkuṭo leḍḍudaṇḍalaguḷamuggarehi paripātiyantopi sakaṃ gehaṃ na vijahati; ","html":"<p>{}"},"mil7.2.2:7.2":{"pli":"evameva kho, mahārāja, yoginā yogāvacarena cīvarakammaṃ karontenapi navakammaṃ karontenapi vattappaṭivattaṃ karontenapi uddisantenapi uddisāpentenapi yoniso manasikāro na vijahitabbo, sakaṃ kho panetaṃ, mahārāja, yogino gehaṃ, yadidaṃ yoniso manasikāro. ","html":"{}"},"mil7.2.2:7.3":{"pli":"Idaṃ, mahārāja, kukkuṭassa pañcamaṃ aṅgaṃ gahetabbaṃ. ","html":"{}"},"mil7.2.2:7.4":{"pli":"Bhāsitampetaṃ, mahārāja, bhagavatā devātidevena ‘ko ca, bhikkhave, bhikkhuno gocaro sako pettiko visayo? ","html":"{}"},"mil7.2.2:7.5":{"pli":"Yadidaṃ cattāro satipaṭṭhānā’ti. ","html":"{}"},"mil7.2.2:7.6":{"pli":"Bhāsitampetaṃ, mahārāja, therena sāriputtena dhammasenāpatināpi—","html":"{}</p>"},"mil7.2.2:8.1":{"pli":"‘Yathā sudanto mātaṅgo, ","html":"<blockquote class='gatha'><p><span class='verse-line'>{}</span>"},"mil7.2.2:8.2":{"pli":"sakaṃ soṇḍaṃ na maddati; ","html":"<span class='verse-line'>{}</span>"},"mil7.2.2:8.3":{"pli":"Bhakkhābhakkhaṃ vijānāti, ","html":"<span class='verse-line'>{}</span>"},"mil7.2.2:8.4":{"pli":"attano vuttikappanaṃ. ","html":"<span class='verse-line'>{}</span></p>"},"mil7.2.2:9.1":{"pli":"Tatheva buddhaputtena, ","html":"<p><span class='verse-line'>{}</span>"},"mil7.2.2:9.2":{"pli":"Appamattena vā pana; ","html":"<span class='verse-line'>{}</span>"},"mil7.2.2:9.3":{"pli":"Jinavacanaṃ na madditabbaṃ, ","html":"<span class='verse-line'>{}</span>"},"mil7.2.2:9.4":{"pli":"Manasikāravaruttaman’”ti. ","html":"<span class='verse-line'>{}</span></p></blockquote>"},"mil7.2.2:10.1":{"pli":"Kukkuṭaṅgapañho dutiyo. ","html":"<p class='endsutta'>{}</p></article>"}},"mil7.2.3":{"mil7.2.3:0.1":{"pli":"Milindapañha ","html":"<article id='mil7.2.3'><header><ul><li class='division'>{}</li>"},"mil7.2.3:0.2":{"pli":"Opammakathāpañha ","html":"<li>{}</li>"},"mil7.2.3:0.3":{"pli":"Gadrabhavagga ","html":"<li>{}</li></ul>"},"mil7.2.3:0.4":{"pli":"3. Kalandakaṅgapañha ","html":"<h1 class='sutta-title'>{}</h1></header>"},"mil7.2.3:1.1":{"pli":"“Bhante nāgasena, ‘kalandakassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.2.3:1.2":{"pli":"“Yathā, mahārāja, kalandako paṭisattumhi opatante naṅguṭṭhaṃ papphoṭetvā mahantaṃ katvā teneva naṅguṭṭhalaguḷena paṭisattuṃ paṭibāhati; ","html":"{}"},"mil7.2.3:1.3":{"pli":"evameva kho, mahārāja, yoginā yogāvacarena kilesasattumhi opatante satipaṭṭhānalaguḷaṃ papphoṭetvā mahantaṃ katvā teneva satipaṭṭhānalaguḷena sabbakilesā paṭibāhitabbā. ","html":"{}"},"mil7.2.3:1.4":{"pli":"Idaṃ, mahārāja, kalandakassa ekaṃ aṅgaṃ gahetabbaṃ. ","html":"{}"},"mil7.2.3:1.5":{"pli":"Bhāsitampetaṃ, mahārāja, therena cūḷapanthakena—","html":"{}</p>"},"mil7.2.3:2.1":{"pli":"‘Yadā kilesā opatanti, ","html":"<blockquote class='gatha'><p><span class='verse-line'>{}</span>"},"mil7.2.3:2.2":{"pli":"sāmaññaguṇadhaṃsanā; ","html":"<span class='verse-line'>{}</span>"},"mil7.2.3:2.3":{"pli":"Satipaṭṭhānalaguḷena, ","html":"<span class='verse-line'>{}</span>"},"mil7.2.3:2.4":{"pli":"hantabbā te punappunan’”ti. ","html":"<span class='verse-line'>{}</span></p></blockquote>"},"mil7.2.3:3.1":{"pli":"Kalandakaṅgapañho tatiyo. ","html":"<p class='endsutta'>{}</p></article>"}},"mil7.2.4":{"mil7.2.4:0.1":{"pli":"Milindapañha ","html":"<article id='mil7.2.4'><header><ul><li class='division'>{}</li>"},"mil7.2.4:0.2":{"pli":"Opammakathāpañha ","html":"<li>{}</li>"},"mil7.2.4:0.3":{"pli":"Gadrabhavagga ","html":"<li>{}</li></ul>"},"mil7.2.4:0.4":{"pli":"4. Dīpiniyaṅgapañha ","html":"<h1 class='sutta-title'>{}</h1></header>"},"mil7.2.4:1.1":{"pli":"“Bhante nāgasena, ‘dīpiniyā ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.2.4:1.2":{"pli":"“Yathā, mahārāja, dīpinī sakiṃyeva gabbhaṃ gaṇhāti, na punappunaṃ purisaṃ upeti? ","html":"{}"},"mil7.2.4:1.3":{"pli":"Evameva kho, mahārāja, yoginā yogāvacarena āyatiṃ paṭisandhiṃ uppattiṃ gabbhaseyyaṃ cutiṃ bhedaṃ khayaṃ vināsaṃ saṃsārabhayaṃ duggatiṃ visamaṃ sampīḷitaṃ disvā ‘punabbhave nappaṭisandahissāmī’ti yoniso manasikāro karaṇīyo. ","html":"{}"},"mil7.2.4:1.4":{"pli":"Idaṃ, mahārāja, dīpiniyā ekaṃ aṅgaṃ gahetabbaṃ. ","html":"{}"},"mil7.2.4:1.5":{"pli":"Bhāsitampetaṃ, mahārāja, bhagavatā devātidevena suttanipāte dhaniyagopālakasutte—","html":"{}</p>"},"mil7.2.4:2.1":{"pli":"‘Usabhoriva chetva bandhanāni, ","html":"<blockquote class='gatha'><p><span class='verse-line'>{}</span>"},"mil7.2.4:2.2":{"pli":"Nāgo pūtilataṃva dālayitvā; ","html":"<span class='verse-line'>{}</span>"},"mil7.2.4:2.3":{"pli":"Nāhaṃ punupessaṃ gabbhaseyyaṃ, ","html":"<span class='verse-line'>{}</span>"},"mil7.2.4:2.4":{"pli":"Atha ce patthayasī pavassa devā’”ti. ","html":"<span class='verse-line'>{}</span></p></blockquote>"},"mil7.2.4:3.1":{"pli":"Dīpiniyaṅgapañho catuttho. ","html":"<p class='endsutta'>{}</p></article>"}},"mil7.2.5":{"mil7.2.5:0.1":{"pli":"Milindapañha ","html":"<article id='mil7.2.5'><header><ul><li class='division'>{}</li>"},"mil7.2.5:0.2":{"pli":"Opammakathāpañha ","html":"<li>{}</li>"},"mil7.2.5:0.3":{"pli":"Gadrabhavagga ","html":"<li>{}</li></ul>"},"mil7.2.5:0.4":{"pli":"5. Dīpikaṅgapañha ","html":"<h1 class='sutta-title'>{}</h1></header>"},"mil7.2.5:1.1":{"pli":"“Bhante nāgasena, ‘dīpikassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? ","html":"<p>{}"},"mil7.2.5:1.2":{"pli":"“Yathā, mahārāja, dīpiko araññe tiṇagahanaṃ vā vanagahanaṃ vā pabbatagahanaṃ vā nissāya nilīyitvā mige gaṇhāti; ","html":"{}"},"mil7.2.5:1.3":{"pli":"evameva kho, mahārāja, yoginā yogāvacarena vivekaṃ sevitabbaṃ araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ appasaddaṃ appanigghosaṃ vijanavātaṃ manussarāhaseyyakaṃ paṭisallānasāruppaṃ; ","html":"{}"},"mil7.2.5:1.4":{"pli":"vivekaṃ sevamāno hi, mahārāja, yogī yogāvacaro nacirasseva chaḷabhiññāsu ca vasibhāvaṃ pāpuṇāti. ","html":"{}"},"mil7.2.5:1.5":{"pli":"Idaṃ, mahārāja, dīpikassa paṭhamaṃ aṅgaṃ gahetabbaṃ. ","html":"{}"},"mil7.2.5:1.6":{"pli":"Bhāsitampetaṃ, mahārāja, therehi dhammasaṅgāhakehi—","html":"{}</p>"},"mil7.2.5:2.1":{"pli":"‘Yathāpi dīpiko nāma, ","html":"<blockquote class='gatha'><p><span class='verse-line'>{}</span>"},"mil7.2.5:2.2":{"pli":"nilīyitvā gaṇhate mige; ","html":"<span class='verse-line'>{}</span>"},"mil7.2.5:2.3":{"pli":"Tathevāyaṃ buddhaputto, ","html":"<span class='verse-line'>{}</span>"},"mil7.2.5:2.4":{"pli":"yuttayogo vipassako; ","html":"<span class='verse-line'>{}</span>"},"mil7.2.5:2.5":{"pli":"Araññaṃ pavisitvāna, ","html":"<span class='verse-line'>{}</span>"},"mil7.2.5:2.6":{"pli":"gaṇhāti phalamuttaman’ti. ","html":"<span class='verse-line'>{}</span></p></blockquote>"},"mil7.2.5:3.1":{"pli":"Puna caparaṃ, mahārāja, dīpiko yaṃ kiñci pasuṃ vadhitvā vāmena passena patitaṃ na bhakkheti; ","html":"<p>{}"},"mil7.2.5:3.2":{"pli":"evameva kho, mahārāja, yoginā yogāvacarena veḷudānena vā pattadānena vā pupphadānena vā phaladānena vā sinānadānena vā mattikādānena vā cuṇṇadānena vā dantakaṭṭhadānena vā mukhodakadānena vā cātukamyatāya vā muggasupyatāya vā pāribhaṭyatāya vā jaṅghapesanīyena vā vejjakammena vā dūtakammena vā pahiṇagamanena vā piṇḍapaṭipiṇḍena vā dānānuppadānena vā vatthuvijjāya vā nakkhattavijjāya vā aṅgavijjāya vā aññataraññatarena vā buddhappaṭikuṭṭhena micchājīvena nipphāditaṃ bhojanaṃ na bhuñjitabbaṃ vāmena passena patitaṃ pasuṃ viya dīpiko. ","html":"{}"},"mil7.2.5:3.3":{"pli":"Idaṃ, mahārāja, dīpikassa dutiyaṃ aṅgaṃ gahetabbaṃ. ","html":"{}"},"mil7.2.5:3.4":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.2.5:4.1":{"pli":"‘Vacīviññattivipphārā, ","html":"<blockquote class='gatha'><p><span class='verse-line'>{}</span>"},"mil7.2.5:4.2":{"pli":"uppannaṃ madhupāyasaṃ; ","html":"<span class='verse-line'>{}</span>"},"mil7.2.5:4.3":{"pli":"Sace bhutto bhaveyyāhaṃ, ","html":"<span class='verse-line'>{}</span>"},"mil7.2.5:4.4":{"pli":"sājīvo garahito mama. ","html":"<span class='verse-line'>{}</span></p>"},"mil7.2.5:5.1":{"pli":"Yadipi me antaguṇaṃ, ","html":"<p><span class='verse-line'>{}</span>"},"mil7.2.5:5.2":{"pli":"nikkhamitvā bahī care; ","html":"<span class='verse-line'>{}</span>"},"mil7.2.5:5.3":{"pli":"Neva bhindeyyamājīvaṃ, ","html":"<span class='verse-line'>{}</span>"},"mil7.2.5:5.4":{"pli":"cajamānopi jīvitan’”ti. ","html":"<span class='verse-line'>{}</span></p></blockquote>"},"mil7.2.5:6.1":{"pli":"Dīpikaṅgapañho pañcamo. ","html":"<p class='endsutta'>{}</p></article>"}},"mil7.2.6":{"mil7.2.6:0.1":{"pli":"Milindapañha ","html":"<article id='mil7.2.6'><header><ul><li class='division'>{}</li>"},"mil7.2.6:0.2":{"pli":"Opammakathāpañha ","html":"<li>{}</li>"},"mil7.2.6:0.3":{"pli":"Gadrabhavagga ","html":"<li>{}</li></ul>"},"mil7.2.6:0.4":{"pli":"6. Kummaṅgapañha ","html":"<h1 class='sutta-title'>{}</h1></header>"},"mil7.2.6:1.1":{"pli":"“Bhante nāgasena, ‘kummassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? ","html":"<p>{}"},"mil7.2.6:1.2":{"pli":"“Yathā, mahārāja, kummo udakacaro udakeyeva vāsaṃ kappeti; ","html":"{}"},"mil7.2.6:1.3":{"pli":"evameva kho, mahārāja, yoginā yogāvacarena sabbapāṇabhūtapuggalānaṃ hitānukampinā mettāsahagatena cetasā vipulena mahaggatena appamāṇena averena abyāpajjena sabbāvantaṃ lokaṃ pharitvā viharitabbaṃ. ","html":"{}"},"mil7.2.6:1.4":{"pli":"Idaṃ, mahārāja, kummassa paṭhamaṃ aṅgaṃ gahetabbaṃ. ","html":"{}</p>"},"mil7.2.6:2.1":{"pli":"Puna caparaṃ, mahārāja, kummo udake uppilavanto sīsaṃ ukkhipitvā yadi koci passati, tattheva nimujjati gāḷhamogāhati ‘mā maṃ te puna passeyyun’ti; ","html":"<p>{}"},"mil7.2.6:2.2":{"pli":"evameva kho, mahārāja, yoginā yogāvacarena kilesesu opatantesu ārammaṇasare nimujjitabbaṃ gāḷhamogāhitabbaṃ ‘mā maṃ kilesā puna passeyyun’ti. ","html":"{}"},"mil7.2.6:2.3":{"pli":"Idaṃ, mahārāja, kummassa dutiyaṃ aṅgaṃ gahetabbaṃ. ","html":"{}</p>"},"mil7.2.6:3.1":{"pli":"Puna caparaṃ, mahārāja, kummo udakato nikkhamitvā kāyaṃ otāpeti; ","html":"<p>{}"},"mil7.2.6:3.2":{"pli":"evameva kho, mahārāja, yoginā yogāvacarena nisajjaṭṭhānasayanacaṅkamato mānasaṃ nīharitvā sammappadhāne mānasaṃ otāpetabbaṃ. ","html":"{}"},"mil7.2.6:3.3":{"pli":"Idaṃ, mahārāja, kummassa tatiyaṃ aṅgaṃ gahetabbaṃ. ","html":"{}</p>"},"mil7.2.6:4.1":{"pli":"Puna caparaṃ, mahārāja, kummo pathaviṃ khaṇitvā vivitte vāsaṃ kappeti; ","html":"<p>{}"},"mil7.2.6:4.2":{"pli":"evameva kho, mahārāja, yoginā yogāvacarena lābhasakkārasilokaṃ pajahitvā suññaṃ vivittaṃ kānanaṃ vanapatthaṃ pabbataṃ kandaraṃ giriguhaṃ appasaddaṃ appanigghosaṃ pavivittamogāhitvā vivitte yeva vāsaṃ upagantabbaṃ. ","html":"{}"},"mil7.2.6:4.3":{"pli":"Idaṃ, mahārāja, kummassa catutthaṃ aṅgaṃ gahetabbaṃ. ","html":"{}"},"mil7.2.6:4.4":{"pli":"Bhāsitampetaṃ, mahārāja, therena upasenena vaṅgantaputtena—","html":"{}</p>"},"mil7.2.6:5.1":{"pli":"‘Vivittaṃ appanigghosaṃ, ","html":"<blockquote class='gatha'><p><span class='verse-line'>{}</span>"},"mil7.2.6:5.2":{"pli":"vāḷamiganisevitaṃ; ","html":"<span class='verse-line'>{}</span>"},"mil7.2.6:5.3":{"pli":"Seve senāsanaṃ bhikkhu, ","html":"<span class='verse-line'>{}</span>"},"mil7.2.6:5.4":{"pli":"paṭisallānakāraṇā’ti. ","html":"<span class='verse-line'>{}</span></p></blockquote>"},"mil7.2.6:6.1":{"pli":"Puna caparaṃ, mahārāja, kummo cārikaṃ caramāno yadi kañci passati vā, saddaṃ suṇāti vā, soṇḍipañcamāni aṅgāni sake kapāle nidahitvā appossukko tuṇhībhūto tiṭṭhati kāyamanurakkhanto; ","html":"<p>{}"},"mil7.2.6:6.2":{"pli":"evameva kho, mahārāja, yoginā yogāvacarena sabbattha rūpasaddagandharasaphoṭṭhabbadhammesu āpatantesu chasu dvāresu saṃvarakavāṭaṃ anugghāṭetvā mānasaṃ samodahitvā saṃvaraṃ katvā satena sampajānena vihātabbaṃ samaṇadhammaṃ anurakkhamānena. ","html":"{}"},"mil7.2.6:6.3":{"pli":"Idaṃ, mahārāja, kummassa pañcamaṃ aṅgaṃ gahetabbaṃ. ","html":"{}"},"mil7.2.6:6.4":{"pli":"Bhāsitampetaṃ, mahārāja, bhagavatā devātidevena saṃyuttanikāyavare kummūpamasuttante—","html":"{}</p>"},"mil7.2.6:7.1":{"pli":"‘Kummova aṅgāni sake kapāle, ","html":"<blockquote class='gatha'><p><span class='verse-line'>{}</span>"},"mil7.2.6:7.2":{"pli":"Samodahaṃ bhikkhu manovitakke; ","html":"<span class='verse-line'>{}</span>"},"mil7.2.6:7.3":{"pli":"Anissito aññamaheṭhayāno, ","html":"<span class='verse-line'>{}</span>"},"mil7.2.6:7.4":{"pli":"Parinibbuto nūpavadeyya kañcī’”ti. ","html":"<span class='verse-line'>{}</span></p></blockquote>"},"mil7.2.6:8.1":{"pli":"Kummaṅgapañho chaṭṭho. ","html":"<p class='endsutta'>{}</p></article>"}},"mil7.2.7":{"mil7.2.7:0.1":{"pli":"Milindapañha ","html":"<article id='mil7.2.7'><header><ul><li class='division'>{}</li>"},"mil7.2.7:0.2":{"pli":"Opammakathāpañha ","html":"<li>{}</li>"},"mil7.2.7:0.3":{"pli":"Gadrabhavagga ","html":"<li>{}</li></ul>"},"mil7.2.7:0.4":{"pli":"7. Vaṃsaṅgapañha ","html":"<h1 class='sutta-title'>{}</h1></header>"},"mil7.2.7:1.1":{"pli":"“Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.2.7:1.2":{"pli":"“Yathā, mahārāja, vaṃso yattha vāto, tattha anulometi, nāññatthamanudhāvati; ","html":"{}"},"mil7.2.7:1.3":{"pli":"evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ. ","html":"{}"},"mil7.2.7:1.4":{"pli":"Idaṃ, mahārāja, vaṃsassa ekaṃ aṅgaṃ gahetabbaṃ. ","html":"{}"},"mil7.2.7:1.5":{"pli":"Bhāsitampetaṃ, mahārāja, therena rāhulena—","html":"{}</p>"},"mil7.2.7:2.1":{"pli":"‘Navaṅgaṃ buddhavacanaṃ, ","html":"<blockquote class='gatha'><p><span class='verse-line'>{}</span>"},"mil7.2.7:2.2":{"pli":"anulometvāna sabbadā; ","html":"<span class='verse-line'>{}</span>"},"mil7.2.7:2.3":{"pli":"Kappiye anavajjasmiṃ, ","html":"<span class='verse-line'>{}</span>"},"mil7.2.7:2.4":{"pli":"ṭhatvāpāyaṃ samuttarin’”ti. ","html":"<span class='verse-line'>{}</span></p></blockquote>"},"mil7.2.7:3.1":{"pli":"Vaṃsaṅgapañho sattamo. ","html":"<p class='endsutta'>{}</p></article>"}},"mil7.2.8":{"mil7.2.8:0.1":{"pli":"Milindapañha ","html":"<article id='mil7.2.8'><header><ul><li class='division'>{}</li>"},"mil7.2.8:0.2":{"pli":"Opammakathāpañha ","html":"<li>{}</li>"},"mil7.2.8:0.3":{"pli":"Gadrabhavagga ","html":"<li>{}</li></ul>"},"mil7.2.8:0.4":{"pli":"8. Cāpaṅgapañha ","html":"<h1 class='sutta-title'>{}</h1></header>"},"mil7.2.8:1.1":{"pli":"“Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.2.8:1.2":{"pli":"“Yathā, mahārāja, cāpo sutacchito namito yāvaggamūlaṃ samakameva anunamati nappaṭitthambhati; ","html":"{}"},"mil7.2.8:1.3":{"pli":"evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ. ","html":"{}"},"mil7.2.8:1.4":{"pli":"Idaṃ, mahārāja, cāpassa ekaṃ aṅgaṃ gahetabbaṃ. ","html":"{}"},"mil7.2.8:1.5":{"pli":"Bhāsitampetaṃ, mahārāja, bhagavatā devātidevena vidhura (puṇṇaka) jātake—","html":"{}</p>"},"mil7.2.8:2.1":{"pli":"‘Cāpovūnudaro dhīro, ","html":"<blockquote class='gatha'><p><span class='verse-line'>{}</span>"},"mil7.2.8:2.2":{"pli":"vaṃso vāpi pakampaye; ","html":"<span class='verse-line'>{}</span>"},"mil7.2.8:2.3":{"pli":"Paṭilomaṃ na vatteyya, ","html":"<span class='verse-line'>{}</span>"},"mil7.2.8:2.4":{"pli":"sa rājavasatiṃ vase’”ti. ","html":"<span class='verse-line'>{}</span></p></blockquote>"},"mil7.2.8:3.1":{"pli":"Cāpaṅgapañho aṭṭhamo. ","html":"<p class='endsutta'>{}</p></article>"}},"mil7.2.9":{"mil7.2.9:0.1":{"pli":"Milindapañha ","html":"<article id='mil7.2.9'><header><ul><li class='division'>{}</li>"},"mil7.2.9:0.2":{"pli":"Opammakathāpañha ","html":"<li>{}</li>"},"mil7.2.9:0.3":{"pli":"Gadrabhavagga ","html":"<li>{}</li></ul>"},"mil7.2.9:0.4":{"pli":"9. Vāyasaṅgapañha ","html":"<h1 class='sutta-title'>{}</h1></header>"},"mil7.2.9:1.1":{"pli":"“Bhante nāgasena, ‘vāyasassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? ","html":"<p>{}"},"mil7.2.9:1.2":{"pli":"“Yathā, mahārāja, vāyaso āsaṅkitaparisaṅkito yattappayatto carati; ","html":"{}"},"mil7.2.9:1.3":{"pli":"evameva kho, mahārāja, yoginā yogāvacarena āsaṅkitaparisaṅkitena yattapayattena upaṭṭhitāya satiyā saṃvutehi indriyehi caritabbaṃ. ","html":"{}"},"mil7.2.9:1.4":{"pli":"Idaṃ, mahārāja, vāyasassa paṭhamaṃ aṅgaṃ gahetabbaṃ. ","html":"{}</p>"},"mil7.2.9:2.1":{"pli":"Puna caparaṃ, mahārāja, vāyaso yaṃ kiñci bhojanaṃ disvā ñātīhi saṃvibhajitvā bhuñjati; ","html":"<p>{}"},"mil7.2.9:2.2":{"pli":"evameva kho, mahārāja, yoginā yogāvacarena ye te lābhā dhammikā dhammaladdhā antamaso pattapariyāpannamattampi, tathārūpehi lābhehi paṭivibhattabhoginā bhavitabbaṃ sīlavantehi sabrahmacārīhi. ","html":"{}"},"mil7.2.9:2.3":{"pli":"Idaṃ, mahārāja, vāyasassa dutiyaṃ aṅgaṃ gahetabbaṃ. ","html":"{}"},"mil7.2.9:2.4":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.2.9:3.1":{"pli":"‘Sace me upanāmenti, ","html":"<blockquote class='gatha'><p><span class='verse-line'>{}</span>"},"mil7.2.9:3.2":{"pli":"yathāladdhaṃ tapassino; ","html":"<span class='verse-line'>{}</span>"},"mil7.2.9:3.3":{"pli":"Sabbe saṃvibhajitvāna, ","html":"<span class='verse-line'>{}</span>"},"mil7.2.9:3.4":{"pli":"tato bhuñjāmi bhojanan’”ti. ","html":"<span class='verse-line'>{}</span></p></blockquote>"},"mil7.2.9:4.1":{"pli":"Vāyasaṅgapañho navamo. ","html":"<p class='endsutta'>{}</p></article>"}},"mil7.3.1":{"mil7.3.1:0.1":{"pli":"Milindapañha ","html":"<article id='mil7.3.1'><header><ul><li class='division'>{}</li>"},"mil7.3.1:0.2":{"pli":"Opammakathāpañha ","html":"<li>{}</li>"},"mil7.3.1:0.3":{"pli":"Samuddavagga ","html":"<li>{}</li></ul>"},"mil7.3.1:0.4":{"pli":"1. Lābulataṅgapañha ","html":"<h1 class='sutta-title'>{}</h1></header>"},"mil7.3.1:1.1":{"pli":"“Bhante nāgasena, ‘lābulatāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.3.1:1.2":{"pli":"“Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati; ","html":"{}"},"mil7.3.1:1.3":{"pli":"evameva kho, mahārāja, yoginā yogāvacarena arahatte abhivaḍḍhitukāmena manasā ārammaṇaṃ ālambitvā arahatte abhivaḍḍhitabbaṃ. ","html":"{}"},"mil7.3.1:1.4":{"pli":"Idaṃ, mahārāja, lābulatāya ekaṃ aṅgaṃ gahetabbaṃ. ","html":"{}"},"mil7.3.1:1.5":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.3.1:2.1":{"pli":"‘Yathā lābulatā nāma, ","html":"<blockquote class='gatha'><p><span class='verse-line'>{}</span>"},"mil7.3.1:2.2":{"pli":"tiṇe kaṭṭhe latāya vā; ","html":"<span class='verse-line'>{}</span>"},"mil7.3.1:2.3":{"pli":"Ālambitvā soṇḍikāhi, ","html":"<span class='verse-line'>{}</span>"},"mil7.3.1:2.4":{"pli":"tato vaḍḍhati uppari. ","html":"<span class='verse-line'>{}</span></p>"},"mil7.3.1:3.1":{"pli":"Tatheva buddhaputtena, ","html":"<p><span class='verse-line'>{}</span>"},"mil7.3.1:3.2":{"pli":"Arahattaphalakāminā; ","html":"<span class='verse-line'>{}</span>"},"mil7.3.1:3.3":{"pli":"Ārammaṇaṃ ālambitvā, ","html":"<span class='verse-line'>{}</span>"},"mil7.3.1:3.4":{"pli":"Vaḍḍhitabbaṃ asekkhaphale’”ti. ","html":"<span class='verse-line'>{}</span></p></blockquote>"},"mil7.3.1:4.1":{"pli":"Lābulataṅgapañho paṭhamo. ","html":"<p class='endsutta'>{}</p></article>"}},"mil7.3.10":{"mil7.3.10:0.1":{"pli":"Milindapañha ","html":"<article id='mil7.3.10'><header><ul><li class='division'>{}</li>"},"mil7.3.10:0.2":{"pli":"Opammakathāpañha ","html":"<li>{}</li>"},"mil7.3.10:0.3":{"pli":"Samuddavagga ","html":"<li>{}</li></ul>"},"mil7.3.10:0.4":{"pli":"10. Samuddaṅgapañha ","html":"<h1 class='sutta-title'>{}</h1></header>"},"mil7.3.10:1.1":{"pli":"“Bhante nāgasena, ‘samuddassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? ","html":"<p>{}"},"mil7.3.10:1.2":{"pli":"“Yathā, mahārāja, mahāsamuddo matena kuṇapena saddhiṃ na saṃvasati; ","html":"{}"},"mil7.3.10:1.3":{"pli":"evameva kho, mahārāja, yoginā yogāvacarena rāgadosamohamānadiṭṭhimakkhapaḷāsaissāmacchariyamāyāsāṭheyyakuṭilavisamaduccaritakilesamalehi saddhiṃ na saṃvasitabbaṃ. ","html":"{}"},"mil7.3.10:1.4":{"pli":"Idaṃ, mahārāja, samuddassa paṭhamaṃ aṅgaṃ gahetabbaṃ. ","html":"{}</p>"},"mil7.3.10:2.1":{"pli":"Puna caparaṃ, mahārāja, mahāsamuddo muttāmaṇiveḷuriyasaṅkhasilāpavāḷaphalikamaṇivividharatananicayaṃ dhārento pidahati, na bahi vikirati; ","html":"<p>{}"},"mil7.3.10:2.2":{"pli":"evameva kho, mahārāja, yoginā yogāvacarena maggaphalajhānavimokkhasamādhisamāpattivipassanābhiññāvividhaguṇaratanāni adhigantvā pidahitabbāni, na bahi nīharitabbāni. ","html":"{}"},"mil7.3.10:2.3":{"pli":"Idaṃ, mahārāja, samuddassa dutiyaṃ aṅgaṃ gahetabbaṃ. ","html":"{}</p>"},"mil7.3.10:3.1":{"pli":"Puna caparaṃ, mahārāja, mahāsamuddo mahantehi mahābhūtehi saddhiṃ saṃvasati; ","html":"<p>{}"},"mil7.3.10:3.2":{"pli":"evameva kho, mahārāja, yoginā yogāvacarena appicchaṃ santuṭṭhaṃ dhutavādaṃ sallekhavuttiṃ ācārasampannaṃ lajjiṃ pesalaṃ garuṃ bhāvanīyaṃ vattāraṃ vacanakkhamaṃ codakaṃ pāpagarahiṃ ovādakaṃ anusāsakaṃ viññāpakaṃ sandassakaṃ samādapakaṃ samuttejakaṃ sampahaṃsakaṃ kalyāṇamittaṃ sabrahmacāriṃ nissāya vasitabbaṃ. ","html":"{}"},"mil7.3.10:3.3":{"pli":"Idaṃ, mahārāja, mahāsamuddassa tatiyaṃ aṅgaṃ gahetabbaṃ. ","html":"{}</p>"},"mil7.3.10:4.1":{"pli":"Puna caparaṃ, mahārāja, mahāsamuddo navasalilasampuṇṇāhi gaṅgāyamunāaciravatīsarabhūmahīādīhi nadīsatasahassehi antalikkhe saliladhārāhi ca pūritopi sakaṃ velaṃ nātivattati; ","html":"<p>{}"},"mil7.3.10:4.2":{"pli":"evameva kho, mahārāja, yoginā yogāvacarena lābhasakkārasilokavandanamānanapūjanakāraṇā jīvitahetupi sañcicca sikkhāpadavītikkamo na karaṇīyo. ","html":"{}"},"mil7.3.10:4.3":{"pli":"Idaṃ, mahārāja, mahāsamuddassa catutthaṃ aṅgaṃ gahetabbaṃ. ","html":"{}"},"mil7.3.10:4.4":{"pli":"Bhāsitampetaṃ, mahārāja, bhagavatā devātidevena—","html":"{}</p>"},"mil7.3.10:5.1":{"pli":"‘Seyyathāpi, mahārāja, mahāsamuddo ṭhitadhammo velaṃ nātikkamati; ","html":"<p>{}"},"mil7.3.10:5.2":{"pli":"evameva kho, mahārāja, yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī’ti. ","html":"{}</p>"},"mil7.3.10:6.1":{"pli":"Puna caparaṃ, mahārāja, mahāsamuddo sabbasavantīhi gaṅgāyamunāaciravatīsarabhūmahīhi antalikkhe udakadhārāhipi na paripūrati; ","html":"<p>{}"},"mil7.3.10:6.2":{"pli":"evameva kho, mahārāja, yoginā yogāvacarena uddesaparipucchāsavanadhāraṇavinicchayaabhidhammavinayagāḷhasuttantaviggahapadanikkhepapadasandhi padavibhattinavaṅgajinasāsanavaraṃ suṇantenāpi na tappitabbaṃ. ","html":"{}"},"mil7.3.10:6.3":{"pli":"Idaṃ, mahārāja, mahāsamuddassa pañcamaṃ aṅgaṃ gahetabbaṃ. ","html":"{}"},"mil7.3.10:6.4":{"pli":"Bhāsitampetaṃ, mahārāja, bhagavatā devātidevena sutasomajātake—","html":"{}</p>"},"mil7.3.10:7.1":{"pli":"‘Aggi yathā tiṇakaṭṭhaṃ dahanto, ","html":"<blockquote class='gatha'><p><span class='verse-line'>{}</span>"},"mil7.3.10:7.2":{"pli":"Na tappati sāgaro vā nadīhi; ","html":"<span class='verse-line'>{}</span>"},"mil7.3.10:7.3":{"pli":"Evampi ce paṇḍitā rājaseṭṭha, ","html":"<span class='verse-line'>{}</span>"},"mil7.3.10:7.4":{"pli":"Sutvā na tappanti subhāsitenā’”ti. ","html":"<span class='verse-line'>{}</span></p></blockquote>"},"mil7.3.10:8.1":{"pli":"Samuddaṅgapañho dasamo. ","html":"<p class='endsutta'>{}</p>"},"mil7.3.10:9.1":{"pli":"Samuddavaggo dutiyo. ","html":"<p class='endsection'>{}</p>"},"mil7.3.10:10.1":{"pli":"Tassuddānaṃ ","html":"<p class='uddana-intro'>{}</p>"},"mil7.3.10:11.1":{"pli":"Lābulatā ca padumaṃ, ","html":"<blockquote class='uddanagatha'><p><span class='verse-line'>{}</span>"},"mil7.3.10:11.2":{"pli":"bījaṃ sālakalyāṇikā; ","html":"<span class='verse-line'>{}</span>"},"mil7.3.10:11.3":{"pli":"Nāvā ca nāvālagganaṃ, ","html":"<span class='verse-line'>{}</span>"},"mil7.3.10:11.4":{"pli":"kūpo niyāmako tathā; ","html":"<span class='verse-line'>{}</span>"},"mil7.3.10:11.5":{"pli":"Kammakāro samuddo ca, ","html":"<span class='verse-line'>{}</span>"},"mil7.3.10:11.6":{"pli":"vaggo tena pavuccatīti. ","html":"<span class='verse-line'>{}</span></p></blockquote></article>"}},"mil7.3.2":{"mil7.3.2:0.1":{"pli":"Milindapañha ","html":"<article id='mil7.3.2'><header><ul><li class='division'>{}</li>"},"mil7.3.2:0.2":{"pli":"Opammakathāpañha ","html":"<li>{}</li>"},"mil7.3.2:0.3":{"pli":"Samuddavagga ","html":"<li>{}</li></ul>"},"mil7.3.2:0.4":{"pli":"2. Padumaṅgapañha ","html":"<h1 class='sutta-title'>{}</h1></header>"},"mil7.3.2:1.1":{"pli":"“Bhante nāgasena, ‘padumassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? ","html":"<p>{}"},"mil7.3.2:1.2":{"pli":"“Yathā, mahārāja, padumaṃ udake jātaṃ udake saṃvaddhaṃ anupalittaṃ udakena; ","html":"{}"},"mil7.3.2:1.3":{"pli":"evameva kho, mahārāja, yoginā yogāvacarena kule gaṇe lābhe yase sakkāre sammānanāya paribhogapaccayesu ca sabbattha anupalittena bhavitabbaṃ. ","html":"{}"},"mil7.3.2:1.4":{"pli":"Idaṃ, mahārāja, padumassa paṭhamaṃ aṅgaṃ gahetabbaṃ. ","html":"{}</p>"},"mil7.3.2:2.1":{"pli":"Puna caparaṃ, mahārāja, padumaṃ udakā accuggamma ṭhāti; ","html":"<p>{}"},"mil7.3.2:2.2":{"pli":"evameva kho, mahārāja, yoginā yogāvacarena sabbalokaṃ abhibhavitvā accuggamma lokuttaradhamme ṭhātabbaṃ. ","html":"{}"},"mil7.3.2:2.3":{"pli":"Idaṃ, mahārāja, padumassa dutiyaṃ aṅgaṃ gahetabbaṃ. ","html":"{}</p>"},"mil7.3.2:3.1":{"pli":"Puna caparaṃ, mahārāja, padumaṃ appamattakenapi anilena eritaṃ calati; ","html":"<p>{}"},"mil7.3.2:3.2":{"pli":"evameva kho, mahārāja, yoginā yogāvacarena appamattakesupi kilesesu saṃyamo karaṇīyo, bhayadassāvinā viharitabbaṃ. ","html":"{}"},"mil7.3.2:3.3":{"pli":"Idaṃ, mahārāja, padumassa tatiyaṃ aṅgaṃ gahetabbaṃ. ","html":"{}"},"mil7.3.2:3.4":{"pli":"Bhāsitampetaṃ, mahārāja, bhagavatā devātidevena ‘aṇumattesu vajjesu bhayadassāvī samādāya sikkhati sikkhāpadesū’”ti. ","html":"{}</p>"},"mil7.3.2:4.1":{"pli":"Padumaṅgapañho dutiyo. ","html":"<p class='endsutta'>{}</p></article>"}},"mil7.3.3":{"mil7.3.3:0.1":{"pli":"Milindapañha ","html":"<article id='mil7.3.3'><header><ul><li class='division'>{}</li>"},"mil7.3.3:0.2":{"pli":"Opammakathāpañha ","html":"<li>{}</li>"},"mil7.3.3:0.3":{"pli":"Samuddavagga ","html":"<li>{}</li></ul>"},"mil7.3.3:0.4":{"pli":"3. Bījaṅgapañha ","html":"<h1 class='sutta-title'>{}</h1></header>"},"mil7.3.3:1.1":{"pli":"“Bhante nāgasena, ‘bījassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? ","html":"<p>{}"},"mil7.3.3:1.2":{"pli":"“Yathā, mahārāja, bījaṃ appakampi samānaṃ bhaddake khette vuttaṃ deve sammā dhāraṃ pavecchante subahūni phalāni anudassati; ","html":"{}"},"mil7.3.3:1.3":{"pli":"evameva kho, mahārāja, yoginā yogāvacarena yathā paṭipāditaṃ sīlaṃ kevalaṃ sāmaññaphalamanudassati. ","html":"{}"},"mil7.3.3:1.4":{"pli":"Evaṃ sammā paṭipajjitabbaṃ. ","html":"{}"},"mil7.3.3:1.5":{"pli":"Idaṃ, mahārāja, bījassa paṭhamaṃ aṅgaṃ gahetabbaṃ. ","html":"{}</p>"},"mil7.3.3:2.1":{"pli":"Puna caparaṃ, mahārāja, bījaṃ suparisodhite khette ropitaṃ khippameva saṃvirūhati; ","html":"<p>{}"},"mil7.3.3:2.2":{"pli":"evameva kho, mahārāja, yoginā yogāvacarena mānasaṃ supariggahitaṃ suññāgāre parisodhitaṃ satipaṭṭhānakhettavare khittaṃ khippameva virūhati. ","html":"{}"},"mil7.3.3:2.3":{"pli":"Idaṃ, mahārāja, bījassa dutiyaṃ aṅgaṃ gahetabbaṃ. ","html":"{}"},"mil7.3.3:2.4":{"pli":"Bhāsitampetaṃ, mahārāja, therena anuruddhena—","html":"{}</p>"},"mil7.3.3:3.1":{"pli":"‘Yathāpi khette parisuddhe, ","html":"<blockquote class='gatha'><p><span class='verse-line'>{}</span>"},"mil7.3.3:3.2":{"pli":"bījañcassa patiṭṭhitaṃ; ","html":"<span class='verse-line'>{}</span>"},"mil7.3.3:3.3":{"pli":"Vipulaṃ tassa phalaṃ hoti, ","html":"<span class='verse-line'>{}</span>"},"mil7.3.3:3.4":{"pli":"api toseti kassakaṃ. ","html":"<span class='verse-line'>{}</span></p>"},"mil7.3.3:4.1":{"pli":"Tatheva yogino cittaṃ, ","html":"<p><span class='verse-line'>{}</span>"},"mil7.3.3:4.2":{"pli":"suññāgāre visodhitaṃ; ","html":"<span class='verse-line'>{}</span>"},"mil7.3.3:4.3":{"pli":"Satipaṭṭhānakhettamhi, ","html":"<span class='verse-line'>{}</span>"},"mil7.3.3:4.4":{"pli":"khippameva virūhatī’”ti. ","html":"<span class='verse-line'>{}</span></p></blockquote>"},"mil7.3.3:5.1":{"pli":"Bījaṅgapañho tatiyo. ","html":"<p class='endsutta'>{}</p></article>"}},"mil7.3.4":{"mil7.3.4:0.1":{"pli":"Milindapañha ","html":"<article id='mil7.3.4'><header><ul><li class='division'>{}</li>"},"mil7.3.4:0.2":{"pli":"Opammakathāpañha ","html":"<li>{}</li>"},"mil7.3.4:0.3":{"pli":"Samuddavagga ","html":"<li>{}</li></ul>"},"mil7.3.4:0.4":{"pli":"4. Sālakalyāṇikaṅgapañha ","html":"<h1 class='sutta-title'>{}</h1></header>"},"mil7.3.4:1.1":{"pli":"“Bhante nāgasena, ‘sālakalyāṇikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.3.4:1.2":{"pli":"“Yathā, mahārāja, sālakalyāṇikā nāma antopathaviyaṃyeva abhivaḍḍhati hatthasatampi bhiyyopi; ","html":"{}"},"mil7.3.4:1.3":{"pli":"evameva kho, mahārāja, yoginā yogāvacarena cattāri sāmaññaphalāni catasso paṭisambhidā chaḷabhiññāyo kevalañca samaṇadhammaṃ suññāgāreyeva paripūrayitabbaṃ. ","html":"{}"},"mil7.3.4:1.4":{"pli":"Idaṃ, mahārāja, sālakalyāṇikāya ekaṃ aṅgaṃ gahetabbaṃ. ","html":"{}"},"mil7.3.4:1.5":{"pli":"Bhāsitampetaṃ, mahārāja, therena rāhulena—","html":"{}</p>"},"mil7.3.4:2.1":{"pli":"‘Sālakalyāṇikā nāma, ","html":"<blockquote class='gatha'><p><span class='verse-line'>{}</span>"},"mil7.3.4:2.2":{"pli":"pādapo dharaṇīruho; ","html":"<span class='verse-line'>{}</span>"},"mil7.3.4:2.3":{"pli":"Antopathaviyaṃyeva, ","html":"<span class='verse-line'>{}</span>"},"mil7.3.4:2.4":{"pli":"satahatthopi vaḍḍhati. ","html":"<span class='verse-line'>{}</span></p>"},"mil7.3.4:3.1":{"pli":"Yathā kālamhi sampatte, ","html":"<p><span class='verse-line'>{}</span>"},"mil7.3.4:3.2":{"pli":"paripākena so dumo; ","html":"<span class='verse-line'>{}</span>"},"mil7.3.4:3.3":{"pli":"Uggañchitvāna ekāhaṃ, ","html":"<span class='verse-line'>{}</span>"},"mil7.3.4:3.4":{"pli":"satahatthopi vaḍḍhati. ","html":"<span class='verse-line'>{}</span></p>"},"mil7.3.4:4.1":{"pli":"Evamevāhaṃ mahāvīra, ","html":"<p><span class='verse-line'>{}</span>"},"mil7.3.4:4.2":{"pli":"sālakalyāṇikā viya; ","html":"<span class='verse-line'>{}</span>"},"mil7.3.4:4.3":{"pli":"Abbhantare suññāgāre, ","html":"<span class='verse-line'>{}</span>"},"mil7.3.4:4.4":{"pli":"dhammato abhivaḍḍhayin’”ti. ","html":"<span class='verse-line'>{}</span></p></blockquote>"},"mil7.3.4:5.1":{"pli":"Sālakalyāṇikaṅgapañho catuttho. ","html":"<p class='endsutta'>{}</p></article>"}},"mil7.3.5":{"mil7.3.5:0.1":{"pli":"Milindapañha ","html":"<article id='mil7.3.5'><header><ul><li class='division'>{}</li>"},"mil7.3.5:0.2":{"pli":"Opammakathāpañha ","html":"<li>{}</li>"},"mil7.3.5:0.3":{"pli":"Samuddavagga ","html":"<li>{}</li></ul>"},"mil7.3.5:0.4":{"pli":"5. Nāvaṅgapañha ","html":"<h1 class='sutta-title'>{}</h1></header>"},"mil7.3.5:1.1":{"pli":"“Bhante nāgasena, ‘nāvāya tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? ","html":"<p>{}"},"mil7.3.5:1.2":{"pli":"“Yathā, mahārāja, nāvā bahuvidhadārusaṅghāṭasamavāyena bahumpi janaṃ tārayati; ","html":"{}"},"mil7.3.5:1.3":{"pli":"evameva kho, mahārāja, yoginā yogāvacarena ācārasīlaguṇavattappaṭivattabahuvidhadhammasaṅghāṭasamavāyena sadevako loko tārayitabbo. ","html":"{}"},"mil7.3.5:1.4":{"pli":"Idaṃ, mahārāja, nāvāya paṭhamaṃ aṅgaṃ gahetabbaṃ. ","html":"{}</p>"},"mil7.3.5:2.1":{"pli":"Puna caparaṃ, mahārāja, nāvā bahuvidhaūmitthanitavegavisaṭamāvaṭṭavegaṃ sahati; ","html":"<p>{}"},"mil7.3.5:2.2":{"pli":"evameva kho, mahārāja, yoginā yogāvacarena bahuvidhakilesaūmivegaṃ lābhasakkārayasasilokapūjanavandanā parakulesu nindāpasaṃsāsukhadukkhasammānanavimānanabahuvidhadosaūmivegañca sahitabbaṃ. ","html":"{}"},"mil7.3.5:2.3":{"pli":"Idaṃ, mahārāja, nāvāya dutiyaṃ aṅgaṃ gahetabbaṃ. ","html":"{}</p>"},"mil7.3.5:3.1":{"pli":"Puna caparaṃ, mahārāja, nāvā aparimitamanantamapāramakkhobhitagambhīre mahatimahāghose timitimiṅgalamakaramacchagaṇākule mahatimahāsamudde carati; ","html":"<p>{}"},"mil7.3.5:3.2":{"pli":"evameva kho, mahārāja, yoginā yogāvacarena tiparivaṭṭadvādasākāracatusaccābhisamayappaṭivedhe mānasaṃ sañcārayitabbaṃ. ","html":"{}"},"mil7.3.5:3.3":{"pli":"Idaṃ, mahārāja, nāvāya tatiyaṃ aṅgaṃ gahetabbaṃ. ","html":"{}"},"mil7.3.5:3.4":{"pli":"Bhāsitampetaṃ, mahārāja, bhagavatā devātidevena saṃyuttanikāyavare saccasaṃyutte—","html":"{}</p>"},"mil7.3.5:4.1":{"pli":"‘Vitakkentā ca kho tumhe, bhikkhave, “idaṃ dukkhan”ti vitakkeyyātha, “ayaṃ dukkhasamudayo”ti vitakkeyyātha, “ayaṃ dukkhanirodho”ti vitakkeyyātha, “ayaṃ dukkhanirodhagāminī paṭipadā”ti vitakkeyyāthā’”ti. ","html":"<p>{}</p>"},"mil7.3.5:5.1":{"pli":"Nāvaṅgapañho pañcamo. ","html":"<p class='endsutta'>{}</p></article>"}},"mil7.3.6":{"mil7.3.6:0.1":{"pli":"Milindapañha ","html":"<article id='mil7.3.6'><header><ul><li class='division'>{}</li>"},"mil7.3.6:0.2":{"pli":"Opammakathāpañha ","html":"<li>{}</li>"},"mil7.3.6:0.3":{"pli":"Samuddavagga ","html":"<li>{}</li></ul>"},"mil7.3.6:0.4":{"pli":"6. Nāvālagganakaṅgapañha ","html":"<h1 class='sutta-title'>{}</h1></header>"},"mil7.3.6:1.1":{"pli":"“Bhante nāgasena, ‘nāvālagganakassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? ","html":"<p>{}"},"mil7.3.6:1.2":{"pli":"“Yathā, mahārāja, nāvālagganakaṃ bahuūmijālākulavikkhobhitasalilatale mahatimahāsamudde nāvaṃ laggeti ṭhapeti, na deti disāvidisaṃ harituṃ; ","html":"{}"},"mil7.3.6:1.3":{"pli":"evameva kho, mahārāja, yoginā yogāvacarena rāgadosamohūmijāle mahatimahāvitakkasampahāre cittaṃ laggetabbaṃ, na dātabbaṃ disāvidisaṃ harituṃ. ","html":"{}"},"mil7.3.6:1.4":{"pli":"Idaṃ, mahārāja, nāvālagganakassa paṭhamaṃ aṅgaṃ gahetabbaṃ. ","html":"{}</p>"},"mil7.3.6:2.1":{"pli":"Puna caparaṃ, mahārāja, nāvālagganakaṃ na plavati visīdati, hatthasatepi udake nāvaṃ laggeti ṭhānamupaneti; ","html":"<p>{}"},"mil7.3.6:2.2":{"pli":"evameva kho, mahārāja, yoginā yogāvacarena lābhayasasakkāramānanavandanapūjanaapacitīsu lābhaggayasaggepi na plavitabbaṃ, sarīrayāpanamattake yeva cittaṃ ṭhapetabbaṃ. ","html":"{}"},"mil7.3.6:2.3":{"pli":"Idaṃ, mahārāja, nāvālagganakassa dutiyaṃ aṅgaṃ gahetabbaṃ. ","html":"{}"},"mil7.3.6:2.4":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.3.6:3.1":{"pli":"‘Yathā samudde lagganakaṃ, ","html":"<blockquote class='gatha'><p><span class='verse-line'>{}</span>"},"mil7.3.6:3.2":{"pli":"na plavati visīdati; ","html":"<span class='verse-line'>{}</span>"},"mil7.3.6:3.3":{"pli":"Tatheva lābhasakkāre, ","html":"<span class='verse-line'>{}</span>"},"mil7.3.6:3.4":{"pli":"mā plavatha visīdathā’”ti. ","html":"<span class='verse-line'>{}</span></p></blockquote>"},"mil7.3.6:4.1":{"pli":"Nāvālagganakaṅgapañho chaṭṭho. ","html":"<p class='endsutta'>{}</p></article>"}},"mil7.3.7":{"mil7.3.7:0.1":{"pli":"Milindapañha ","html":"<article id='mil7.3.7'><header><ul><li class='division'>{}</li>"},"mil7.3.7:0.2":{"pli":"Opammakathāpañha ","html":"<li>{}</li>"},"mil7.3.7:0.3":{"pli":"Samuddavagga ","html":"<li>{}</li></ul>"},"mil7.3.7:0.4":{"pli":"7. Kūpaṅgapañha ","html":"<h1 class='sutta-title'>{}</h1></header>"},"mil7.3.7:1.1":{"pli":"“Bhante nāgasena, ‘kūpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.3.7:1.2":{"pli":"“Yathā, mahārāja, kūpo rajjuñca varattañca laṅkārañca dhāreti; ","html":"{}"},"mil7.3.7:1.3":{"pli":"evameva kho, mahārāja, yoginā yogāvacarena satisampajaññasamannāgatena bhavitabbaṃ, abhikkante paṭikkante ālokite vilokite samiñjite pasārite saṅghāṭipattacīvaradhāraṇe asite pīte khāyite sāyite uccārapassāvakamme gate ṭhite nisinne sutte jāgarite bhāsite tuṇhībhāve sampajānakārinā bhavitabbaṃ. ","html":"{}"},"mil7.3.7:1.4":{"pli":"Idaṃ, mahārāja, kūpassa ekaṃ aṅgaṃ gahetabbaṃ. ","html":"{}"},"mil7.3.7:1.5":{"pli":"Bhāsitampetaṃ, mahārāja, bhagavatā devātidevena ‘sato, bhikkhave, bhikkhu vihareyya sampajāno, ayaṃ vo amhākaṃ anusāsanī’”ti. ","html":"{}</p>"},"mil7.3.7:2.1":{"pli":"Kūpaṅgapañho sattamo. ","html":"<p class='endsutta'>{}</p></article>"}},"mil7.3.8":{"mil7.3.8:0.1":{"pli":"Milindapañha ","html":"<article id='mil7.3.8'><header><ul><li class='division'>{}</li>"},"mil7.3.8:0.2":{"pli":"Opammakathāpañha ","html":"<li>{}</li>"},"mil7.3.8:0.3":{"pli":"Samuddavagga ","html":"<li>{}</li></ul>"},"mil7.3.8:0.4":{"pli":"8. Niyāmakaṅgapañha ","html":"<h1 class='sutta-title'>{}</h1></header>"},"mil7.3.8:1.1":{"pli":"“Bhante nāgasena, ‘niyāmakassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? ","html":"<p>{}"},"mil7.3.8:1.2":{"pli":"“Yathā, mahārāja, niyāmako rattindivaṃ satataṃ samitaṃ appamatto yattappayatto nāvaṃ sāreti; ","html":"{}"},"mil7.3.8:1.3":{"pli":"evameva kho, mahārāja, yoginā yogāvacarena cittaṃ niyāmayamānena rattindivaṃ satataṃ samitaṃ appamattena yattappayattena yoniso manasikārena cittaṃ niyāmetabbaṃ. ","html":"{}"},"mil7.3.8:1.4":{"pli":"Idaṃ, mahārāja, niyāmakassa paṭhamaṃ aṅgaṃ gahetabbaṃ. ","html":"{}"},"mil7.3.8:1.5":{"pli":"Bhāsitampetaṃ, mahārāja, bhagavatā devātidevena dhammapade—","html":"{}</p>"},"mil7.3.8:2.1":{"pli":"‘Appamādaratā hotha, ","html":"<blockquote class='gatha'><p><span class='verse-line'>{}</span>"},"mil7.3.8:2.2":{"pli":"sacittamanurakkhatha; ","html":"<span class='verse-line'>{}</span>"},"mil7.3.8:2.3":{"pli":"Duggā uddharathattānaṃ, ","html":"<span class='verse-line'>{}</span>"},"mil7.3.8:2.4":{"pli":"paṅke sannova kuñjaro’ti. ","html":"<span class='verse-line'>{}</span></p></blockquote>"},"mil7.3.8:3.1":{"pli":"Puna caparaṃ, mahārāja, niyāmakassa yaṃ kiñci mahāsamudde kalyāṇaṃ vā pāpakaṃ vā, sabbaṃ taṃ viditaṃ hoti; ","html":"<p>{}"},"mil7.3.8:3.2":{"pli":"evameva kho, mahārāja, yoginā yogāvacarena kusalākusalaṃ sāvajjānavajjaṃ hīnappaṇītaṃ kaṇhasukkasappaṭibhāgaṃ vijānitabbaṃ. ","html":"{}"},"mil7.3.8:3.3":{"pli":"Idaṃ, mahārāja, niyāmakassa dutiyaṃ aṅgaṃ gahetabbaṃ. ","html":"{}</p>"},"mil7.3.8:4.1":{"pli":"Puna caparaṃ, mahārāja, niyāmako yante muddikaṃ deti ‘mā koci yantaṃ āmasitthā’ti; ","html":"<p>{}"},"mil7.3.8:4.2":{"pli":"evameva kho, mahārāja, yoginā yogāvacarena citte saṃvaramuddikā dātabbā ‘mā kiñci pāpakaṃ akusalavitakkaṃ vitakkesī’ti, idaṃ, mahārāja, niyāmakassa tatiyaṃ aṅgaṃ gahetabbaṃ. ","html":"{}"},"mil7.3.8:4.3":{"pli":"Bhāsitampetaṃ, mahārāja, bhagavatā devātidevena saṃyuttanikāyavare—","html":"{}"},"mil7.3.8:4.4":{"pli":"‘mā, bhikkhave, pāpake akusale vitakke vitakkeyyātha, seyyathidaṃ—","html":"{}"},"mil7.3.8:4.5":{"pli":"kāmavitakkaṃ byāpādavitakkaṃ vihiṃsāvitakkan’”ti. ","html":"{}</p>"},"mil7.3.8:5.1":{"pli":"Niyāmakaṅgapañho aṭṭhamo. ","html":"<p class='endsutta'>{}</p></article>"}},"mil7.3.9":{"mil7.3.9:0.1":{"pli":"Milindapañha ","html":"<article id='mil7.3.9'><header><ul><li class='division'>{}</li>"},"mil7.3.9:0.2":{"pli":"Opammakathāpañha ","html":"<li>{}</li>"},"mil7.3.9:0.3":{"pli":"Samuddavagga ","html":"<li>{}</li></ul>"},"mil7.3.9:0.4":{"pli":"9. Kammakāraṅgapañha ","html":"<h1 class='sutta-title'>{}</h1></header>"},"mil7.3.9:1.1":{"pli":"“Bhante nāgasena, ‘kammakārassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? ","html":"<p>{}"},"mil7.3.9:1.2":{"pli":"“Yathā, mahārāja, kammakāro evaṃ cintayati ‘bhatako ahaṃ imāya nāvāya kammaṃ karomi, imāyāhaṃ nāvāya vāhasā bhattavetanaṃ labhāmi, na me pamādo karaṇīyo, appamādena me ayaṃ nāvā vāhetabbā’ti; ","html":"{}"},"mil7.3.9:1.3":{"pli":"evameva kho, mahārāja, yoginā yogāvacarena evaṃ cintayitabbaṃ ‘imaṃ kho ahaṃ cātumahābhūtikaṃ kāyaṃ sammasanto satataṃ samitaṃ appamatto upaṭṭhitassati sato sampajāno samāhito ekaggacitto jātijarābyādhimaraṇasokaparidevadukkhadomanassupāyāsehi parimuccissāmīti appamādo me karaṇīyo’ti. ","html":"{}"},"mil7.3.9:1.4":{"pli":"Idaṃ, mahārāja, kammakārassa ekaṃ aṅgaṃ gahetabbaṃ. ","html":"{}"},"mil7.3.9:1.5":{"pli":"Bhāsitampetaṃ, mahārāja, therena sāriputtena dhammasenāpatinā—","html":"{}</p>"},"mil7.3.9:2.1":{"pli":"‘Kāyaṃ imaṃ sammasatha, ","html":"<blockquote class='gatha'><p><span class='verse-line'>{}</span>"},"mil7.3.9:2.2":{"pli":"parijānātha punappunaṃ; ","html":"<span class='verse-line'>{}</span>"},"mil7.3.9:2.3":{"pli":"Kāye sabhāvaṃ disvāna, ","html":"<span class='verse-line'>{}</span>"},"mil7.3.9:2.4":{"pli":"dukkhassantaṃ karissathā’”ti. ","html":"<span class='verse-line'>{}</span></p></blockquote>"},"mil7.3.9:3.1":{"pli":"Kammakāraṅgapañho navamo. ","html":"<p class='endsutta'>{}</p></article>"}}}